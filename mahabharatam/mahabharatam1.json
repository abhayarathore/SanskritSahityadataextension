{"title": "महाभारतम्", "chapters": [{"name": "1.1", "number": "1.1"}, {"name": "1.2", "number": "1.2"}, {"name": "1.3", "number": "1.3"}, {"name": "1.4", "number": "1.4"}, {"name": "1.5", "number": "1.5"}, {"name": "1.6", "number": "1.6"}, {"name": "1.7", "number": "1.7"}, {"name": "1.8", "number": "1.8"}, {"name": "1.9", "number": "1.9"}, {"name": "1.11", "number": "1.11"}, {"name": "1.12", "number": "1.12"}, {"name": "1.13", "number": "1.13"}, {"name": "1.14", "number": "1.14"}, {"name": "1.15", "number": "1.15"}, {"name": "1.16", "number": "1.16"}, {"name": "1.17", "number": "1.17"}, {"name": "1.18", "number": "1.18"}, {"name": "1.19", "number": "1.19"}, {"name": "1.21", "number": "1.21"}, {"name": "1.22", "number": "1.22"}, {"name": "1.23", "number": "1.23"}, {"name": "1.24", "number": "1.24"}, {"name": "1.25", "number": "1.25"}, {"name": "1.26", "number": "1.26"}, {"name": "1.27", "number": "1.27"}, {"name": "1.28", "number": "1.28"}, {"name": "1.29", "number": "1.29"}, {"name": "1.31", "number": "1.31"}, {"name": "1.32", "number": "1.32"}, {"name": "1.33", "number": "1.33"}, {"name": "1.34", "number": "1.34"}, {"name": "1.35", "number": "1.35"}, {"name": "1.36", "number": "1.36"}, {"name": "1.37", "number": "1.37"}, {"name": "1.38", "number": "1.38"}, {"name": "1.39", "number": "1.39"}, {"name": "1.41", "number": "1.41"}, {"name": "1.42", "number": "1.42"}, {"name": "1.43", "number": "1.43"}, {"name": "1.44", "number": "1.44"}, {"name": "1.45", "number": "1.45"}, {"name": "1.46", "number": "1.46"}, {"name": "1.47", "number": "1.47"}, {"name": "1.48", "number": "1.48"}, {"name": "1.49", "number": "1.49"}, {"name": "1.51", "number": "1.51"}, {"name": "1.52", "number": "1.52"}, {"name": "1.53", "number": "1.53"}, {"name": "1.54", "number": "1.54"}, {"name": "1.55", "number": "1.55"}, {"name": "1.56", "number": "1.56"}, {"name": "1.57", "number": "1.57"}, {"name": "1.58", "number": "1.58"}, {"name": "1.59", "number": "1.59"}, {"name": "1.61", "number": "1.61"}, {"name": "1.62", "number": "1.62"}, {"name": "1.63", "number": "1.63"}, {"name": "1.64", "number": "1.64"}, {"name": "1.65", "number": "1.65"}, {"name": "1.66", "number": "1.66"}, {"name": "1.67", "number": "1.67"}, {"name": "1.68", "number": "1.68"}, {"name": "1.69", "number": "1.69"}, {"name": "1.71", "number": "1.71"}, {"name": "1.72", "number": "1.72"}, {"name": "1.73", "number": "1.73"}, {"name": "1.74", "number": "1.74"}, {"name": "1.75", "number": "1.75"}, {"name": "1.76", "number": "1.76"}, {"name": "1.77", "number": "1.77"}, {"name": "1.78", "number": "1.78"}, {"name": "1.79", "number": "1.79"}, {"name": "1.81", "number": "1.81"}, {"name": "1.82", "number": "1.82"}, {"name": "1.83", "number": "1.83"}, {"name": "1.84", "number": "1.84"}, {"name": "1.85", "number": "1.85"}, {"name": "1.86", "number": "1.86"}, {"name": "1.87", "number": "1.87"}, {"name": "1.88", "number": "1.88"}, {"name": "1.89", "number": "1.89"}, {"name": "1.91", "number": "1.91"}, {"name": "1.92", "number": "1.92"}, {"name": "1.93", "number": "1.93"}, {"name": "1.94", "number": "1.94"}, {"name": "1.95", "number": "1.95"}, {"name": "1.96", "number": "1.96"}, {"name": "1.97", "number": "1.97"}, {"name": "1.98", "number": "1.98"}, {"name": "1.99", "number": "1.99"}, {"name": "1.101", "number": "1.101"}, {"name": "1.102", "number": "1.102"}, {"name": "1.103", "number": "1.103"}, {"name": "1.104", "number": "1.104"}, {"name": "1.105", "number": "1.105"}, {"name": "1.106", "number": "1.106"}, {"name": "1.107", "number": "1.107"}, {"name": "1.108", "number": "1.108"}, {"name": "1.109", "number": "1.109"}, {"name": "1.111", "number": "1.111"}, {"name": "1.112", "number": "1.112"}, {"name": "1.113", "number": "1.113"}, {"name": "1.114", "number": "1.114"}, {"name": "1.115", "number": "1.115"}, {"name": "1.116", "number": "1.116"}, {"name": "1.117", "number": "1.117"}, {"name": "1.118", "number": "1.118"}, {"name": "1.119", "number": "1.119"}, {"name": "1.121", "number": "1.121"}, {"name": "1.122", "number": "1.122"}, {"name": "1.123", "number": "1.123"}, {"name": "1.124", "number": "1.124"}, {"name": "1.125", "number": "1.125"}, {"name": "1.126", "number": "1.126"}, {"name": "1.127", "number": "1.127"}, {"name": "1.128", "number": "1.128"}, {"name": "1.129", "number": "1.129"}, {"name": "1.131", "number": "1.131"}, {"name": "1.132", "number": "1.132"}, {"name": "1.133", "number": "1.133"}, {"name": "1.134", "number": "1.134"}, {"name": "1.135", "number": "1.135"}, {"name": "1.136", "number": "1.136"}, {"name": "1.137", "number": "1.137"}, {"name": "1.138", "number": "1.138"}, {"name": "1.139", "number": "1.139"}, {"name": "1.141", "number": "1.141"}, {"name": "1.142", "number": "1.142"}, {"name": "1.143", "number": "1.143"}, {"name": "1.144", "number": "1.144"}, {"name": "1.145", "number": "1.145"}, {"name": "1.146", "number": "1.146"}, {"name": "1.147", "number": "1.147"}, {"name": "1.148", "number": "1.148"}, {"name": "1.149", "number": "1.149"}, {"name": "1.151", "number": "1.151"}, {"name": "1.152", "number": "1.152"}, {"name": "1.153", "number": "1.153"}, {"name": "1.154", "number": "1.154"}, {"name": "1.155", "number": "1.155"}, {"name": "1.156", "number": "1.156"}, {"name": "1.157", "number": "1.157"}, {"name": "1.158", "number": "1.158"}, {"name": "1.159", "number": "1.159"}, {"name": "1.161", "number": "1.161"}, {"name": "1.162", "number": "1.162"}, {"name": "1.163", "number": "1.163"}, {"name": "1.164", "number": "1.164"}, {"name": "1.165", "number": "1.165"}, {"name": "1.166", "number": "1.166"}, {"name": "1.167", "number": "1.167"}, {"name": "1.168", "number": "1.168"}, {"name": "1.169", "number": "1.169"}, {"name": "1.171", "number": "1.171"}, {"name": "1.172", "number": "1.172"}, {"name": "1.173", "number": "1.173"}, {"name": "1.174", "number": "1.174"}, {"name": "1.175", "number": "1.175"}, {"name": "1.176", "number": "1.176"}, {"name": "1.177", "number": "1.177"}, {"name": "1.178", "number": "1.178"}, {"name": "1.179", "number": "1.179"}, {"name": "1.181", "number": "1.181"}, {"name": "1.182", "number": "1.182"}, {"name": "1.183", "number": "1.183"}, {"name": "1.184", "number": "1.184"}, {"name": "1.185", "number": "1.185"}, {"name": "1.186", "number": "1.186"}, {"name": "1.187", "number": "1.187"}, {"name": "1.188", "number": "1.188"}, {"name": "1.189", "number": "1.189"}, {"name": "1.191", "number": "1.191"}, {"name": "1.192", "number": "1.192"}, {"name": "1.193", "number": "1.193"}, {"name": "1.194", "number": "1.194"}, {"name": "1.195", "number": "1.195"}, {"name": "1.196", "number": "1.196"}, {"name": "1.197", "number": "1.197"}, {"name": "1.198", "number": "1.198"}, {"name": "1.199", "number": "1.199"}, {"name": "1.201", "number": "1.201"}, {"name": "1.202", "number": "1.202"}, {"name": "1.203", "number": "1.203"}, {"name": "1.204", "number": "1.204"}, {"name": "1.205", "number": "1.205"}, {"name": "1.206", "number": "1.206"}, {"name": "1.207", "number": "1.207"}, {"name": "1.208", "number": "1.208"}, {"name": "1.209", "number": "1.209"}, {"name": "1.211", "number": "1.211"}, {"name": "1.212", "number": "1.212"}, {"name": "1.213", "number": "1.213"}, {"name": "1.214", "number": "1.214"}, {"name": "1.215", "number": "1.215"}, {"name": "1.216", "number": "1.216"}, {"name": "1.217", "number": "1.217"}, {"name": "1.218", "number": "1.218"}, {"name": "1.219", "number": "1.219"}, {"name": "1.221", "number": "1.221"}, {"name": "1.222", "number": "1.222"}, {"name": "1.223", "number": "1.223"}, {"name": "1.224", "number": "1.224"}, {"name": "1.225", "number": "1.225"}, {"name": "2.1", "number": "2.1"}, {"name": "2.2", "number": "2.2"}, {"name": "2.3", "number": "2.3"}, {"name": "2.4", "number": "2.4"}, {"name": "2.5", "number": "2.5"}, {"name": "2.6", "number": "2.6"}, {"name": "2.7", "number": "2.7"}, {"name": "2.8", "number": "2.8"}, {"name": "2.9", "number": "2.9"}, {"name": "2.11", "number": "2.11"}, {"name": "2.12", "number": "2.12"}, {"name": "2.13", "number": "2.13"}, {"name": "2.14", "number": "2.14"}, {"name": "2.15", "number": "2.15"}, {"name": "2.16", "number": "2.16"}, {"name": "2.17", "number": "2.17"}, {"name": "2.18", "number": "2.18"}, {"name": "2.19", "number": "2.19"}, {"name": "2.21", "number": "2.21"}, {"name": "2.22", "number": "2.22"}, {"name": "2.23", "number": "2.23"}, {"name": "2.24", "number": "2.24"}, {"name": "2.25", "number": "2.25"}, {"name": "2.26", "number": "2.26"}, {"name": "2.27", "number": "2.27"}, {"name": "2.28", "number": "2.28"}, {"name": "2.29", "number": "2.29"}, {"name": "2.31", "number": "2.31"}, {"name": "2.32", "number": "2.32"}, {"name": "2.33", "number": "2.33"}, {"name": "2.34", "number": "2.34"}, {"name": "2.35", "number": "2.35"}, {"name": "2.36", "number": "2.36"}, {"name": "2.37", "number": "2.37"}, {"name": "2.38", "number": "2.38"}, {"name": "2.39", "number": "2.39"}, {"name": "2.41", "number": "2.41"}, {"name": "2.42", "number": "2.42"}, {"name": "2.43", "number": "2.43"}, {"name": "2.44", "number": "2.44"}, {"name": "2.45", "number": "2.45"}, {"name": "2.46", "number": "2.46"}, {"name": "2.47", "number": "2.47"}, {"name": "2.48", "number": "2.48"}, {"name": "2.49", "number": "2.49"}, {"name": "2.51", "number": "2.51"}, {"name": "2.52", "number": "2.52"}, {"name": "2.53", "number": "2.53"}, {"name": "2.54", "number": "2.54"}, {"name": "2.55", "number": "2.55"}, {"name": "2.56", "number": "2.56"}, {"name": "2.57", "number": "2.57"}, {"name": "2.58", "number": "2.58"}, {"name": "2.59", "number": "2.59"}, {"name": "2.61", "number": "2.61"}, {"name": "2.62", "number": "2.62"}, {"name": "2.63", "number": "2.63"}, {"name": "2.64", "number": "2.64"}, {"name": "2.65", "number": "2.65"}, {"name": "2.66", "number": "2.66"}, {"name": "2.67", "number": "2.67"}, {"name": "2.68", "number": "2.68"}, {"name": "2.69", "number": "2.69"}, {"name": "2.71", "number": "2.71"}, {"name": "2.72", "number": "2.72"}, {"name": "3.1", "number": "3.1"}, {"name": "3.2", "number": "3.2"}, {"name": "3.3", "number": "3.3"}, {"name": "3.4", "number": "3.4"}, {"name": "3.5", "number": "3.5"}, {"name": "3.6", "number": "3.6"}, {"name": "3.7", "number": "3.7"}, {"name": "3.8", "number": "3.8"}, {"name": "3.9", "number": "3.9"}, {"name": "3.11", "number": "3.11"}, {"name": "3.12", "number": "3.12"}, {"name": "3.13", "number": "3.13"}, {"name": "3.14", "number": "3.14"}, {"name": "3.15", "number": "3.15"}, {"name": "3.16", "number": "3.16"}, {"name": "3.17", "number": "3.17"}, {"name": "3.18", "number": "3.18"}, {"name": "3.19", "number": "3.19"}, {"name": "3.21", "number": "3.21"}, {"name": "3.22", "number": "3.22"}, {"name": "3.23", "number": "3.23"}, {"name": "3.24", "number": "3.24"}, {"name": "3.25", "number": "3.25"}, {"name": "3.26", "number": "3.26"}, {"name": "3.27", "number": "3.27"}, {"name": "3.28", "number": "3.28"}, {"name": "3.29", "number": "3.29"}, {"name": "3.31", "number": "3.31"}, {"name": "3.32", "number": "3.32"}, {"name": "3.33", "number": "3.33"}, {"name": "3.34", "number": "3.34"}, {"name": "3.35", "number": "3.35"}, {"name": "3.36", "number": "3.36"}, {"name": "3.37", "number": "3.37"}, {"name": "3.38", "number": "3.38"}, {"name": "3.39", "number": "3.39"}, {"name": "3.41", "number": "3.41"}, {"name": "3.42", "number": "3.42"}, {"name": "3.43", "number": "3.43"}, {"name": "3.44", "number": "3.44"}, {"name": "3.45", "number": "3.45"}, {"name": "3.46", "number": "3.46"}, {"name": "3.47", "number": "3.47"}, {"name": "3.48", "number": "3.48"}, {"name": "3.49", "number": "3.49"}, {"name": "3.51", "number": "3.51"}, {"name": "3.52", "number": "3.52"}, {"name": "3.53", "number": "3.53"}, {"name": "3.54", "number": "3.54"}, {"name": "3.55", "number": "3.55"}, {"name": "3.56", "number": "3.56"}, {"name": "3.57", "number": "3.57"}, {"name": "3.58", "number": "3.58"}, {"name": "3.59", "number": "3.59"}, {"name": "3.61", "number": "3.61"}, {"name": "3.62", "number": "3.62"}, {"name": "3.63", "number": "3.63"}, {"name": "3.64", "number": "3.64"}, {"name": "3.65", "number": "3.65"}, {"name": "3.66", "number": "3.66"}, {"name": "3.67", "number": "3.67"}, {"name": "3.68", "number": "3.68"}, {"name": "3.69", "number": "3.69"}, {"name": "3.71", "number": "3.71"}, {"name": "3.72", "number": "3.72"}, {"name": "3.73", "number": "3.73"}, {"name": "3.74", "number": "3.74"}, {"name": "3.75", "number": "3.75"}, {"name": "3.76", "number": "3.76"}, {"name": "3.77", "number": "3.77"}, {"name": "3.78", "number": "3.78"}, {"name": "3.79", "number": "3.79"}, {"name": "3.81", "number": "3.81"}, {"name": "3.82", "number": "3.82"}, {"name": "3.83", "number": "3.83"}, {"name": "3.84", "number": "3.84"}, {"name": "3.85", "number": "3.85"}, {"name": "3.86", "number": "3.86"}, {"name": "3.87", "number": "3.87"}, {"name": "3.88", "number": "3.88"}, {"name": "3.89", "number": "3.89"}, {"name": "3.91", "number": "3.91"}, {"name": "3.92", "number": "3.92"}, {"name": "3.93", "number": "3.93"}, {"name": "3.94", "number": "3.94"}, {"name": "3.95", "number": "3.95"}, {"name": "3.96", "number": "3.96"}, {"name": "3.97", "number": "3.97"}, {"name": "3.98", "number": "3.98"}, {"name": "3.99", "number": "3.99"}, {"name": "3.101", "number": "3.101"}, {"name": "3.102", "number": "3.102"}, {"name": "3.103", "number": "3.103"}, {"name": "3.104", "number": "3.104"}, {"name": "3.105", "number": "3.105"}, {"name": "3.106", "number": "3.106"}, {"name": "3.107", "number": "3.107"}, {"name": "3.108", "number": "3.108"}, {"name": "3.109", "number": "3.109"}, {"name": "3.111", "number": "3.111"}, {"name": "3.112", "number": "3.112"}, {"name": "3.113", "number": "3.113"}, {"name": "3.114", "number": "3.114"}, {"name": "3.115", "number": "3.115"}, {"name": "3.116", "number": "3.116"}, {"name": "3.117", "number": "3.117"}, {"name": "3.118", "number": "3.118"}, {"name": "3.119", "number": "3.119"}, {"name": "3.121", "number": "3.121"}, {"name": "3.122", "number": "3.122"}, {"name": "3.123", "number": "3.123"}, {"name": "3.124", "number": "3.124"}, {"name": "3.125", "number": "3.125"}, {"name": "3.126", "number": "3.126"}, {"name": "3.127", "number": "3.127"}, {"name": "3.128", "number": "3.128"}, {"name": "3.129", "number": "3.129"}, {"name": "3.131", "number": "3.131"}, {"name": "3.132", "number": "3.132"}, {"name": "3.133", "number": "3.133"}, {"name": "3.134", "number": "3.134"}, {"name": "3.135", "number": "3.135"}, {"name": "3.136", "number": "3.136"}, {"name": "3.137", "number": "3.137"}, {"name": "3.138", "number": "3.138"}, {"name": "3.139", "number": "3.139"}, {"name": "3.141", "number": "3.141"}, {"name": "3.142", "number": "3.142"}, {"name": "3.143", "number": "3.143"}, {"name": "3.144", "number": "3.144"}, {"name": "3.145", "number": "3.145"}, {"name": "3.146", "number": "3.146"}, {"name": "3.147", "number": "3.147"}, {"name": "3.148", "number": "3.148"}, {"name": "3.149", "number": "3.149"}, {"name": "3.151", "number": "3.151"}, {"name": "3.152", "number": "3.152"}, {"name": "3.153", "number": "3.153"}, {"name": "3.154", "number": "3.154"}, {"name": "3.155", "number": "3.155"}, {"name": "3.156", "number": "3.156"}, {"name": "3.157", "number": "3.157"}, {"name": "3.158", "number": "3.158"}, {"name": "3.159", "number": "3.159"}, {"name": "3.161", "number": "3.161"}, {"name": "3.162", "number": "3.162"}, {"name": "3.163", "number": "3.163"}, {"name": "3.164", "number": "3.164"}, {"name": "3.165", "number": "3.165"}, {"name": "3.166", "number": "3.166"}, {"name": "3.167", "number": "3.167"}, {"name": "3.168", "number": "3.168"}, {"name": "3.169", "number": "3.169"}, {"name": "3.171", "number": "3.171"}, {"name": "3.172", "number": "3.172"}, {"name": "3.173", "number": "3.173"}, {"name": "3.174", "number": "3.174"}, {"name": "3.175", "number": "3.175"}, {"name": "3.176", "number": "3.176"}, {"name": "3.177", "number": "3.177"}, {"name": "3.178", "number": "3.178"}, {"name": "3.179", "number": "3.179"}, {"name": "3.181", "number": "3.181"}, {"name": "3.182", "number": "3.182"}, {"name": "3.183", "number": "3.183"}, {"name": "3.184", "number": "3.184"}, {"name": "3.185", "number": "3.185"}, {"name": "3.186", "number": "3.186"}, {"name": "3.187", "number": "3.187"}, {"name": "3.188", "number": "3.188"}, {"name": "3.189", "number": "3.189"}, {"name": "3.191", "number": "3.191"}, {"name": "3.192", "number": "3.192"}, {"name": "3.193", "number": "3.193"}, {"name": "3.194", "number": "3.194"}, {"name": "3.195", "number": "3.195"}, {"name": "3.196", "number": "3.196"}, {"name": "3.197", "number": "3.197"}, {"name": "3.198", "number": "3.198"}, {"name": "3.199", "number": "3.199"}, {"name": "3.201", "number": "3.201"}, {"name": "3.202", "number": "3.202"}, {"name": "3.203", "number": "3.203"}, {"name": "3.204", "number": "3.204"}, {"name": "3.205", "number": "3.205"}, {"name": "3.206", "number": "3.206"}, {"name": "3.207", "number": "3.207"}, {"name": "3.208", "number": "3.208"}, {"name": "3.209", "number": "3.209"}, {"name": "3.211", "number": "3.211"}, {"name": "3.212", "number": "3.212"}, {"name": "3.213", "number": "3.213"}, {"name": "3.214", "number": "3.214"}, {"name": "3.215", "number": "3.215"}, {"name": "3.216", "number": "3.216"}, {"name": "3.217", "number": "3.217"}, {"name": "3.218", "number": "3.218"}, {"name": "3.219", "number": "3.219"}, {"name": "3.221", "number": "3.221"}, {"name": "3.222", "number": "3.222"}, {"name": "3.223", "number": "3.223"}, {"name": "3.224", "number": "3.224"}, {"name": "3.225", "number": "3.225"}, {"name": "3.226", "number": "3.226"}, {"name": "3.227", "number": "3.227"}, {"name": "3.228", "number": "3.228"}, {"name": "3.229", "number": "3.229"}, {"name": "3.231", "number": "3.231"}, {"name": "3.232", "number": "3.232"}, {"name": "3.233", "number": "3.233"}, {"name": "3.234", "number": "3.234"}, {"name": "3.235", "number": "3.235"}, {"name": "3.236", "number": "3.236"}, {"name": "3.237", "number": "3.237"}, {"name": "3.238", "number": "3.238"}, {"name": "3.239", "number": "3.239"}, {"name": "3.241", "number": "3.241"}, {"name": "3.242", "number": "3.242"}, {"name": "3.243", "number": "3.243"}, {"name": "3.244", "number": "3.244"}, {"name": "3.245", "number": "3.245"}, {"name": "3.246", "number": "3.246"}, {"name": "3.247", "number": "3.247"}, {"name": "3.248", "number": "3.248"}, {"name": "3.249", "number": "3.249"}, {"name": "3.251", "number": "3.251"}, {"name": "3.252", "number": "3.252"}, {"name": "3.253", "number": "3.253"}, {"name": "3.254", "number": "3.254"}, {"name": "3.255", "number": "3.255"}, {"name": "3.256", "number": "3.256"}, {"name": "3.257", "number": "3.257"}, {"name": "3.258", "number": "3.258"}, {"name": "3.259", "number": "3.259"}, {"name": "3.261", "number": "3.261"}, {"name": "3.262", "number": "3.262"}, {"name": "3.263", "number": "3.263"}, {"name": "3.264", "number": "3.264"}, {"name": "3.265", "number": "3.265"}, {"name": "3.266", "number": "3.266"}, {"name": "3.267", "number": "3.267"}, {"name": "3.268", "number": "3.268"}, {"name": "3.269", "number": "3.269"}, {"name": "3.271", "number": "3.271"}, {"name": "3.272", "number": "3.272"}, {"name": "3.273", "number": "3.273"}, {"name": "3.274", "number": "3.274"}, {"name": "3.275", "number": "3.275"}, {"name": "3.276", "number": "3.276"}, {"name": "3.277", "number": "3.277"}, {"name": "3.278", "number": "3.278"}, {"name": "3.279", "number": "3.279"}, {"name": "3.281", "number": "3.281"}, {"name": "3.282", "number": "3.282"}, {"name": "3.283", "number": "3.283"}, {"name": "3.284", "number": "3.284"}, {"name": "3.285", "number": "3.285"}, {"name": "3.286", "number": "3.286"}, {"name": "3.287", "number": "3.287"}, {"name": "3.288", "number": "3.288"}, {"name": "3.289", "number": "3.289"}, {"name": "3.291", "number": "3.291"}, {"name": "3.292", "number": "3.292"}, {"name": "3.293", "number": "3.293"}, {"name": "3.294", "number": "3.294"}, {"name": "3.295", "number": "3.295"}, {"name": "3.296", "number": "3.296"}, {"name": "3.297", "number": "3.297"}, {"name": "3.298", "number": "3.298"}, {"name": "3.299", "number": "3.299"}, {"name": "4.1", "number": "4.1"}, {"name": "4.2", "number": "4.2"}, {"name": "4.3", "number": "4.3"}, {"name": "4.4", "number": "4.4"}, {"name": "4.5", "number": "4.5"}, {"name": "4.6", "number": "4.6"}, {"name": "4.7", "number": "4.7"}, {"name": "4.8", "number": "4.8"}, {"name": "4.9", "number": "4.9"}, {"name": "4.11", "number": "4.11"}, {"name": "4.12", "number": "4.12"}, {"name": "4.13", "number": "4.13"}, {"name": "4.14", "number": "4.14"}, {"name": "4.15", "number": "4.15"}, {"name": "4.16", "number": "4.16"}, {"name": "4.17", "number": "4.17"}, {"name": "4.18", "number": "4.18"}, {"name": "4.19", "number": "4.19"}, {"name": "4.21", "number": "4.21"}, {"name": "4.22", "number": "4.22"}, {"name": "4.23", "number": "4.23"}, {"name": "4.24", "number": "4.24"}, {"name": "4.25", "number": "4.25"}, {"name": "4.26", "number": "4.26"}, {"name": "4.27", "number": "4.27"}, {"name": "4.28", "number": "4.28"}, {"name": "4.29", "number": "4.29"}, {"name": "4.31", "number": "4.31"}, {"name": "4.32", "number": "4.32"}, {"name": "4.33", "number": "4.33"}, {"name": "4.34", "number": "4.34"}, {"name": "4.35", "number": "4.35"}, {"name": "4.36", "number": "4.36"}, {"name": "4.37", "number": "4.37"}, {"name": "4.38", "number": "4.38"}, {"name": "4.39", "number": "4.39"}, {"name": "4.41", "number": "4.41"}, {"name": "4.42", "number": "4.42"}, {"name": "4.43", "number": "4.43"}, {"name": "4.44", "number": "4.44"}, {"name": "4.45", "number": "4.45"}, {"name": "4.46", "number": "4.46"}, {"name": "4.47", "number": "4.47"}, {"name": "4.48", "number": "4.48"}, {"name": "4.49", "number": "4.49"}, {"name": "4.51", "number": "4.51"}, {"name": "4.52", "number": "4.52"}, {"name": "4.53", "number": "4.53"}, {"name": "4.54", "number": "4.54"}, {"name": "4.55", "number": "4.55"}, {"name": "4.56", "number": "4.56"}, {"name": "4.57", "number": "4.57"}, {"name": "4.58", "number": "4.58"}, {"name": "4.59", "number": "4.59"}, {"name": "4.61", "number": "4.61"}, {"name": "4.62", "number": "4.62"}, {"name": "4.63", "number": "4.63"}, {"name": "4.64", "number": "4.64"}, {"name": "4.65", "number": "4.65"}, {"name": "4.66", "number": "4.66"}, {"name": "4.67", "number": "4.67"}, {"name": "5.1", "number": "5.1"}, {"name": "5.2", "number": "5.2"}, {"name": "5.3", "number": "5.3"}, {"name": "5.4", "number": "5.4"}, {"name": "5.5", "number": "5.5"}, {"name": "5.6", "number": "5.6"}, {"name": "5.7", "number": "5.7"}, {"name": "5.8", "number": "5.8"}, {"name": "5.9", "number": "5.9"}, {"name": "5.11", "number": "5.11"}, {"name": "5.12", "number": "5.12"}, {"name": "5.13", "number": "5.13"}, {"name": "5.14", "number": "5.14"}, {"name": "5.15", "number": "5.15"}, {"name": "5.16", "number": "5.16"}, {"name": "5.17", "number": "5.17"}, {"name": "5.18", "number": "5.18"}, {"name": "5.19", "number": "5.19"}, {"name": "5.21", "number": "5.21"}, {"name": "5.22", "number": "5.22"}, {"name": "5.23", "number": "5.23"}, {"name": "5.24", "number": "5.24"}, {"name": "5.25", "number": "5.25"}, {"name": "5.26", "number": "5.26"}, {"name": "5.27", "number": "5.27"}, {"name": "5.28", "number": "5.28"}, {"name": "5.29", "number": "5.29"}, {"name": "5.31", "number": "5.31"}, {"name": "5.32", "number": "5.32"}, {"name": "5.33", "number": "5.33"}, {"name": "5.34", "number": "5.34"}, {"name": "5.35", "number": "5.35"}, {"name": "5.36", "number": "5.36"}, {"name": "5.37", "number": "5.37"}, {"name": "5.38", "number": "5.38"}, {"name": "5.39", "number": "5.39"}, {"name": "5.41", "number": "5.41"}, {"name": "5.42", "number": "5.42"}, {"name": "5.43", "number": "5.43"}, {"name": "5.44", "number": "5.44"}, {"name": "5.45", "number": "5.45"}, {"name": "5.46", "number": "5.46"}, {"name": "5.47", "number": "5.47"}, {"name": "5.48", "number": "5.48"}, {"name": "5.49", "number": "5.49"}, {"name": "5.51", "number": "5.51"}, {"name": "5.52", "number": "5.52"}, {"name": "5.53", "number": "5.53"}, {"name": "5.54", "number": "5.54"}, {"name": "5.55", "number": "5.55"}, {"name": "5.56", "number": "5.56"}, {"name": "5.57", "number": "5.57"}, {"name": "5.58", "number": "5.58"}, {"name": "5.59", "number": "5.59"}, {"name": "5.61", "number": "5.61"}, {"name": "5.62", "number": "5.62"}, {"name": "5.63", "number": "5.63"}, {"name": "5.64", "number": "5.64"}, {"name": "5.65", "number": "5.65"}, {"name": "5.66", "number": "5.66"}, {"name": "5.67", "number": "5.67"}, {"name": "5.68", "number": "5.68"}, {"name": "5.69", "number": "5.69"}, {"name": "5.71", "number": "5.71"}, {"name": "5.72", "number": "5.72"}, {"name": "5.73", "number": "5.73"}, {"name": "5.74", "number": "5.74"}, {"name": "5.75", "number": "5.75"}, {"name": "5.76", "number": "5.76"}, {"name": "5.77", "number": "5.77"}, {"name": "5.78", "number": "5.78"}, {"name": "5.79", "number": "5.79"}, {"name": "5.81", "number": "5.81"}, {"name": "5.82", "number": "5.82"}, {"name": "5.83", "number": "5.83"}, {"name": "5.84", "number": "5.84"}, {"name": "5.85", "number": "5.85"}, {"name": "5.86", "number": "5.86"}, {"name": "5.87", "number": "5.87"}, {"name": "5.88", "number": "5.88"}, {"name": "5.89", "number": "5.89"}, {"name": "5.91", "number": "5.91"}, {"name": "5.92", "number": "5.92"}, {"name": "5.93", "number": "5.93"}, {"name": "5.94", "number": "5.94"}, {"name": "5.95", "number": "5.95"}, {"name": "5.96", "number": "5.96"}, {"name": "5.97", "number": "5.97"}, {"name": "5.98", "number": "5.98"}, {"name": "5.99", "number": "5.99"}, {"name": "5.101", "number": "5.101"}, {"name": "5.102", "number": "5.102"}, {"name": "5.103", "number": "5.103"}, {"name": "5.104", "number": "5.104"}, {"name": "5.105", "number": "5.105"}, {"name": "5.106", "number": "5.106"}, {"name": "5.107", "number": "5.107"}, {"name": "5.108", "number": "5.108"}, {"name": "5.109", "number": "5.109"}, {"name": "5.111", "number": "5.111"}, {"name": "5.112", "number": "5.112"}, {"name": "5.113", "number": "5.113"}, {"name": "5.114", "number": "5.114"}, {"name": "5.115", "number": "5.115"}, {"name": "5.116", "number": "5.116"}, {"name": "5.117", "number": "5.117"}, {"name": "5.118", "number": "5.118"}, {"name": "5.119", "number": "5.119"}, {"name": "5.121", "number": "5.121"}, {"name": "5.122", "number": "5.122"}, {"name": "5.123", "number": "5.123"}, {"name": "5.124", "number": "5.124"}, {"name": "5.125", "number": "5.125"}, {"name": "5.126", "number": "5.126"}, {"name": "5.127", "number": "5.127"}, {"name": "5.128", "number": "5.128"}, {"name": "5.129", "number": "5.129"}, {"name": "5.131", "number": "5.131"}, {"name": "5.132", "number": "5.132"}, {"name": "5.133", "number": "5.133"}, {"name": "5.134", "number": "5.134"}, {"name": "5.135", "number": "5.135"}, {"name": "5.136", "number": "5.136"}, {"name": "5.137", "number": "5.137"}, {"name": "5.138", "number": "5.138"}, {"name": "5.139", "number": "5.139"}, {"name": "5.141", "number": "5.141"}, {"name": "5.142", "number": "5.142"}, {"name": "5.143", "number": "5.143"}, {"name": "5.144", "number": "5.144"}, {"name": "5.145", "number": "5.145"}, {"name": "5.146", "number": "5.146"}, {"name": "5.147", "number": "5.147"}, {"name": "5.148", "number": "5.148"}, {"name": "5.149", "number": "5.149"}, {"name": "5.151", "number": "5.151"}, {"name": "5.152", "number": "5.152"}, {"name": "5.153", "number": "5.153"}, {"name": "5.154", "number": "5.154"}, {"name": "5.155", "number": "5.155"}, {"name": "5.156", "number": "5.156"}, {"name": "5.157", "number": "5.157"}, {"name": "5.158", "number": "5.158"}, {"name": "5.159", "number": "5.159"}, {"name": "5.161", "number": "5.161"}, {"name": "5.162", "number": "5.162"}, {"name": "5.163", "number": "5.163"}, {"name": "5.164", "number": "5.164"}, {"name": "5.165", "number": "5.165"}, {"name": "5.166", "number": "5.166"}, {"name": "5.167", "number": "5.167"}, {"name": "5.168", "number": "5.168"}, {"name": "5.169", "number": "5.169"}, {"name": "5.171", "number": "5.171"}, {"name": "5.172", "number": "5.172"}, {"name": "5.173", "number": "5.173"}, {"name": "5.174", "number": "5.174"}, {"name": "5.175", "number": "5.175"}, {"name": "5.176", "number": "5.176"}, {"name": "5.177", "number": "5.177"}, {"name": "5.178", "number": "5.178"}, {"name": "5.179", "number": "5.179"}, {"name": "5.181", "number": "5.181"}, {"name": "5.182", "number": "5.182"}, {"name": "5.183", "number": "5.183"}, {"name": "5.184", "number": "5.184"}, {"name": "5.185", "number": "5.185"}, {"name": "5.186", "number": "5.186"}, {"name": "5.187", "number": "5.187"}, {"name": "5.188", "number": "5.188"}, {"name": "5.189", "number": "5.189"}, {"name": "5.191", "number": "5.191"}, {"name": "5.192", "number": "5.192"}, {"name": "5.193", "number": "5.193"}, {"name": "5.194", "number": "5.194"}, {"name": "5.195", "number": "5.195"}, {"name": "5.196", "number": "5.196"}, {"name": "5.197", "number": "5.197"}, {"name": "6.1", "number": "6.1"}, {"name": "6.2", "number": "6.2"}, {"name": "6.3", "number": "6.3"}, {"name": "6.4", "number": "6.4"}, {"name": "6.5", "number": "6.5"}, {"name": "6.6", "number": "6.6"}, {"name": "6.7", "number": "6.7"}, {"name": "6.8", "number": "6.8"}, {"name": "6.9", "number": "6.9"}, {"name": "6.11", "number": "6.11"}, {"name": "6.12", "number": "6.12"}, {"name": "6.13", "number": "6.13"}, {"name": "6.14", "number": "6.14"}, {"name": "6.15", "number": "6.15"}, {"name": "6.16", "number": "6.16"}, {"name": "6.17", "number": "6.17"}, {"name": "6.18", "number": "6.18"}, {"name": "6.19", "number": "6.19"}, {"name": "6.21", "number": "6.21"}, {"name": "6.22", "number": "6.22"}, {"name": "6.23", "number": "6.23"}, {"name": "6.24", "number": "6.24"}, {"name": "6.25", "number": "6.25"}, {"name": "6.26", "number": "6.26"}, {"name": "6.27", "number": "6.27"}, {"name": "6.28", "number": "6.28"}, {"name": "6.29", "number": "6.29"}, {"name": "6.31", "number": "6.31"}, {"name": "6.32", "number": "6.32"}, {"name": "6.33", "number": "6.33"}, {"name": "6.34", "number": "6.34"}, {"name": "6.35", "number": "6.35"}, {"name": "6.36", "number": "6.36"}, {"name": "6.37", "number": "6.37"}, {"name": "6.38", "number": "6.38"}, {"name": "6.39", "number": "6.39"}, {"name": "6.41", "number": "6.41"}, {"name": "6.42", "number": "6.42"}, {"name": "6.43", "number": "6.43"}, {"name": "6.44", "number": "6.44"}, {"name": "6.45", "number": "6.45"}, {"name": "6.46", "number": "6.46"}, {"name": "6.47", "number": "6.47"}, {"name": "6.48", "number": "6.48"}, {"name": "6.49", "number": "6.49"}, {"name": "6.51", "number": "6.51"}, {"name": "6.52", "number": "6.52"}, {"name": "6.53", "number": "6.53"}, {"name": "6.54", "number": "6.54"}, {"name": "6.55", "number": "6.55"}, {"name": "6.56", "number": "6.56"}, {"name": "6.57", "number": "6.57"}, {"name": "6.58", "number": "6.58"}, {"name": "6.59", "number": "6.59"}, {"name": "6.61", "number": "6.61"}, {"name": "6.62", "number": "6.62"}, {"name": "6.63", "number": "6.63"}, {"name": "6.64", "number": "6.64"}, {"name": "6.65", "number": "6.65"}, {"name": "6.66", "number": "6.66"}, {"name": "6.67", "number": "6.67"}, {"name": "6.68", "number": "6.68"}, {"name": "6.69", "number": "6.69"}, {"name": "6.71", "number": "6.71"}, {"name": "6.72", "number": "6.72"}, {"name": "6.73", "number": "6.73"}, {"name": "6.74", "number": "6.74"}, {"name": "6.75", "number": "6.75"}, {"name": "6.76", "number": "6.76"}, {"name": "6.77", "number": "6.77"}, {"name": "6.78", "number": "6.78"}, {"name": "6.79", "number": "6.79"}, {"name": "6.81", "number": "6.81"}, {"name": "6.82", "number": "6.82"}, {"name": "6.83", "number": "6.83"}, {"name": "6.84", "number": "6.84"}, {"name": "6.85", "number": "6.85"}, {"name": "6.86", "number": "6.86"}, {"name": "6.87", "number": "6.87"}, {"name": "6.88", "number": "6.88"}, {"name": "6.89", "number": "6.89"}, {"name": "6.91", "number": "6.91"}, {"name": "6.92", "number": "6.92"}, {"name": "6.93", "number": "6.93"}, {"name": "6.94", "number": "6.94"}, {"name": "6.95", "number": "6.95"}, {"name": "6.96", "number": "6.96"}, {"name": "6.97", "number": "6.97"}, {"name": "6.98", "number": "6.98"}, {"name": "6.99", "number": "6.99"}, {"name": "6.101", "number": "6.101"}, {"name": "6.102", "number": "6.102"}, {"name": "6.103", "number": "6.103"}, {"name": "6.104", "number": "6.104"}, {"name": "6.105", "number": "6.105"}, {"name": "6.106", "number": "6.106"}, {"name": "6.107", "number": "6.107"}, {"name": "6.108", "number": "6.108"}, {"name": "6.109", "number": "6.109"}, {"name": "6.111", "number": "6.111"}, {"name": "6.112", "number": "6.112"}, {"name": "6.113", "number": "6.113"}, {"name": "6.114", "number": "6.114"}, {"name": "6.115", "number": "6.115"}, {"name": "6.116", "number": "6.116"}, {"name": "6.117", "number": "6.117"}, {"name": "7.1", "number": "7.1"}, {"name": "7.2", "number": "7.2"}, {"name": "7.3", "number": "7.3"}, {"name": "7.4", "number": "7.4"}, {"name": "7.5", "number": "7.5"}, {"name": "7.6", "number": "7.6"}, {"name": "7.7", "number": "7.7"}, {"name": "7.8", "number": "7.8"}, {"name": "7.9", "number": "7.9"}, {"name": "7.11", "number": "7.11"}, {"name": "7.12", "number": "7.12"}, {"name": "7.13", "number": "7.13"}, {"name": "7.14", "number": "7.14"}, {"name": "7.15", "number": "7.15"}, {"name": "7.16", "number": "7.16"}, {"name": "7.17", "number": "7.17"}, {"name": "7.18", "number": "7.18"}, {"name": "7.19", "number": "7.19"}, {"name": "7.21", "number": "7.21"}, {"name": "7.22", "number": "7.22"}, {"name": "7.23", "number": "7.23"}, {"name": "7.24", "number": "7.24"}, {"name": "7.25", "number": "7.25"}, {"name": "7.26", "number": "7.26"}, {"name": "7.27", "number": "7.27"}, {"name": "7.28", "number": "7.28"}, {"name": "7.29", "number": "7.29"}, {"name": "7.31", "number": "7.31"}, {"name": "7.32", "number": "7.32"}, {"name": "7.33", "number": "7.33"}, {"name": "7.34", "number": "7.34"}, {"name": "7.35", "number": "7.35"}, {"name": "7.36", "number": "7.36"}, {"name": "7.37", "number": "7.37"}, {"name": "7.38", "number": "7.38"}, {"name": "7.39", "number": "7.39"}, {"name": "7.41", "number": "7.41"}, {"name": "7.42", "number": "7.42"}, {"name": "7.43", "number": "7.43"}, {"name": "7.44", "number": "7.44"}, {"name": "7.45", "number": "7.45"}, {"name": "7.46", "number": "7.46"}, {"name": "7.47", "number": "7.47"}, {"name": "7.48", "number": "7.48"}, {"name": "7.49", "number": "7.49"}, {"name": "7.51", "number": "7.51"}, {"name": "7.52", "number": "7.52"}, {"name": "7.53", "number": "7.53"}, {"name": "7.54", "number": "7.54"}, {"name": "7.55", "number": "7.55"}, {"name": "7.56", "number": "7.56"}, {"name": "7.57", "number": "7.57"}, {"name": "7.58", "number": "7.58"}, {"name": "7.59", "number": "7.59"}, {"name": "7.61", "number": "7.61"}, {"name": "7.62", "number": "7.62"}, {"name": "7.63", "number": "7.63"}, {"name": "7.64", "number": "7.64"}, {"name": "7.65", "number": "7.65"}, {"name": "7.66", "number": "7.66"}, {"name": "7.67", "number": "7.67"}, {"name": "7.68", "number": "7.68"}, {"name": "7.69", "number": "7.69"}, {"name": "7.71", "number": "7.71"}, {"name": "7.72", "number": "7.72"}, {"name": "7.73", "number": "7.73"}, {"name": "7.74", "number": "7.74"}, {"name": "7.75", "number": "7.75"}, {"name": "7.76", "number": "7.76"}, {"name": "7.77", "number": "7.77"}, {"name": "7.78", "number": "7.78"}, {"name": "7.79", "number": "7.79"}, {"name": "7.81", "number": "7.81"}, {"name": "7.82", "number": "7.82"}, {"name": "7.83", "number": "7.83"}, {"name": "7.84", "number": "7.84"}, {"name": "7.85", "number": "7.85"}, {"name": "7.86", "number": "7.86"}, {"name": "7.87", "number": "7.87"}, {"name": "7.88", "number": "7.88"}, {"name": "7.89", "number": "7.89"}, {"name": "7.91", "number": "7.91"}, {"name": "7.92", "number": "7.92"}, {"name": "7.93", "number": "7.93"}, {"name": "7.94", "number": "7.94"}, {"name": "7.95", "number": "7.95"}, {"name": "7.96", "number": "7.96"}, {"name": "7.97", "number": "7.97"}, {"name": "7.98", "number": "7.98"}, {"name": "7.99", "number": "7.99"}, {"name": "7.101", "number": "7.101"}, {"name": "7.102", "number": "7.102"}, {"name": "7.103", "number": "7.103"}, {"name": "7.104", "number": "7.104"}, {"name": "7.105", "number": "7.105"}, {"name": "7.106", "number": "7.106"}, {"name": "7.107", "number": "7.107"}, {"name": "7.108", "number": "7.108"}, {"name": "7.109", "number": "7.109"}, {"name": "7.111", "number": "7.111"}, {"name": "7.112", "number": "7.112"}, {"name": "7.113", "number": "7.113"}, {"name": "7.114", "number": "7.114"}, {"name": "7.115", "number": "7.115"}, {"name": "7.116", "number": "7.116"}, {"name": "7.117", "number": "7.117"}, {"name": "7.118", "number": "7.118"}, {"name": "7.119", "number": "7.119"}, {"name": "7.121", "number": "7.121"}, {"name": "7.122", "number": "7.122"}, {"name": "7.123", "number": "7.123"}, {"name": "7.124", "number": "7.124"}, {"name": "7.125", "number": "7.125"}, {"name": "7.126", "number": "7.126"}, {"name": "7.127", "number": "7.127"}, {"name": "7.128", "number": "7.128"}, {"name": "7.129", "number": "7.129"}, {"name": "7.131", "number": "7.131"}, {"name": "7.132", "number": "7.132"}, {"name": "7.133", "number": "7.133"}, {"name": "7.134", "number": "7.134"}, {"name": "7.135", "number": "7.135"}, {"name": "7.136", "number": "7.136"}, {"name": "7.137", "number": "7.137"}, {"name": "7.138", "number": "7.138"}, {"name": "7.139", "number": "7.139"}, {"name": "7.141", "number": "7.141"}, {"name": "7.142", "number": "7.142"}, {"name": "7.143", "number": "7.143"}, {"name": "7.144", "number": "7.144"}, {"name": "7.145", "number": "7.145"}, {"name": "7.146", "number": "7.146"}, {"name": "7.147", "number": "7.147"}, {"name": "7.148", "number": "7.148"}, {"name": "7.149", "number": "7.149"}, {"name": "7.151", "number": "7.151"}, {"name": "7.152", "number": "7.152"}, {"name": "7.153", "number": "7.153"}, {"name": "7.154", "number": "7.154"}, {"name": "7.155", "number": "7.155"}, {"name": "7.156", "number": "7.156"}, {"name": "7.157", "number": "7.157"}, {"name": "7.158", "number": "7.158"}, {"name": "7.159", "number": "7.159"}, {"name": "7.161", "number": "7.161"}, {"name": "7.162", "number": "7.162"}, {"name": "7.163", "number": "7.163"}, {"name": "7.164", "number": "7.164"}, {"name": "7.165", "number": "7.165"}, {"name": "7.166", "number": "7.166"}, {"name": "7.167", "number": "7.167"}, {"name": "7.168", "number": "7.168"}, {"name": "7.169", "number": "7.169"}, {"name": "7.171", "number": "7.171"}, {"name": "7.172", "number": "7.172"}, {"name": "7.173", "number": "7.173"}, {"name": "8.1", "number": "8.1"}, {"name": "8.2", "number": "8.2"}, {"name": "8.3", "number": "8.3"}, {"name": "8.4", "number": "8.4"}, {"name": "8.5", "number": "8.5"}, {"name": "8.6", "number": "8.6"}, {"name": "8.7", "number": "8.7"}, {"name": "8.8", "number": "8.8"}, {"name": "8.9", "number": "8.9"}, {"name": "8.11", "number": "8.11"}, {"name": "8.12", "number": "8.12"}, {"name": "8.13", "number": "8.13"}, {"name": "8.14", "number": "8.14"}, {"name": "8.15", "number": "8.15"}, {"name": "8.16", "number": "8.16"}, {"name": "8.17", "number": "8.17"}, {"name": "8.18", "number": "8.18"}, {"name": "8.19", "number": "8.19"}, {"name": "8.21", "number": "8.21"}, {"name": "8.22", "number": "8.22"}, {"name": "8.23", "number": "8.23"}, {"name": "8.24", "number": "8.24"}, {"name": "8.25", "number": "8.25"}, {"name": "8.26", "number": "8.26"}, {"name": "8.27", "number": "8.27"}, {"name": "8.28", "number": "8.28"}, {"name": "8.29", "number": "8.29"}, {"name": "8.31", "number": "8.31"}, {"name": "8.32", "number": "8.32"}, {"name": "8.33", "number": "8.33"}, {"name": "8.34", "number": "8.34"}, {"name": "8.35", "number": "8.35"}, {"name": "8.36", "number": "8.36"}, {"name": "8.37", "number": "8.37"}, {"name": "8.38", "number": "8.38"}, {"name": "8.39", "number": "8.39"}, {"name": "8.41", "number": "8.41"}, {"name": "8.42", "number": "8.42"}, {"name": "8.43", "number": "8.43"}, {"name": "8.44", "number": "8.44"}, {"name": "8.45", "number": "8.45"}, {"name": "8.46", "number": "8.46"}, {"name": "8.47", "number": "8.47"}, {"name": "8.48", "number": "8.48"}, {"name": "8.49", "number": "8.49"}, {"name": "8.51", "number": "8.51"}, {"name": "8.52", "number": "8.52"}, {"name": "8.53", "number": "8.53"}, {"name": "8.54", "number": "8.54"}, {"name": "8.55", "number": "8.55"}, {"name": "8.56", "number": "8.56"}, {"name": "8.57", "number": "8.57"}, {"name": "8.58", "number": "8.58"}, {"name": "8.59", "number": "8.59"}, {"name": "8.61", "number": "8.61"}, {"name": "8.62", "number": "8.62"}, {"name": "8.63", "number": "8.63"}, {"name": "8.64", "number": "8.64"}, {"name": "8.65", "number": "8.65"}, {"name": "8.66", "number": "8.66"}, {"name": "8.67", "number": "8.67"}, {"name": "8.68", "number": "8.68"}, {"name": "8.69", "number": "8.69"}, {"name": "9.1", "number": "9.1"}, {"name": "9.2", "number": "9.2"}, {"name": "9.3", "number": "9.3"}, {"name": "9.4", "number": "9.4"}, {"name": "9.5", "number": "9.5"}, {"name": "9.6", "number": "9.6"}, {"name": "9.7", "number": "9.7"}, {"name": "9.8", "number": "9.8"}, {"name": "9.9", "number": "9.9"}, {"name": "9.11", "number": "9.11"}, {"name": "9.12", "number": "9.12"}, {"name": "9.13", "number": "9.13"}, {"name": "9.14", "number": "9.14"}, {"name": "9.15", "number": "9.15"}, {"name": "9.16", "number": "9.16"}, {"name": "9.17", "number": "9.17"}, {"name": "9.18", "number": "9.18"}, {"name": "9.19", "number": "9.19"}, {"name": "9.21", "number": "9.21"}, {"name": "9.22", "number": "9.22"}, {"name": "9.23", "number": "9.23"}, {"name": "9.24", "number": "9.24"}, {"name": "9.25", "number": "9.25"}, {"name": "9.26", "number": "9.26"}, {"name": "9.27", "number": "9.27"}, {"name": "9.28", "number": "9.28"}, {"name": "9.29", "number": "9.29"}, {"name": "9.31", "number": "9.31"}, {"name": "9.32", "number": "9.32"}, {"name": "9.33", "number": "9.33"}, {"name": "9.34", "number": "9.34"}, {"name": "9.35", "number": "9.35"}, {"name": "9.36", "number": "9.36"}, {"name": "9.37", "number": "9.37"}, {"name": "9.38", "number": "9.38"}, {"name": "9.39", "number": "9.39"}, {"name": "9.41", "number": "9.41"}, {"name": "9.42", "number": "9.42"}, {"name": "9.43", "number": "9.43"}, {"name": "9.44", "number": "9.44"}, {"name": "9.45", "number": "9.45"}, {"name": "9.46", "number": "9.46"}, {"name": "9.47", "number": "9.47"}, {"name": "9.48", "number": "9.48"}, {"name": "9.49", "number": "9.49"}, {"name": "9.51", "number": "9.51"}, {"name": "9.52", "number": "9.52"}, {"name": "9.53", "number": "9.53"}, {"name": "9.54", "number": "9.54"}, {"name": "9.55", "number": "9.55"}, {"name": "9.56", "number": "9.56"}, {"name": "9.57", "number": "9.57"}, {"name": "9.58", "number": "9.58"}, {"name": "9.59", "number": "9.59"}, {"name": "9.61", "number": "9.61"}, {"name": "9.62", "number": "9.62"}, {"name": "9.63", "number": "9.63"}, {"name": "9.64", "number": "9.64"}, {"name": "10.1", "number": "10.1"}, {"name": "10.2", "number": "10.2"}, {"name": "10.3", "number": "10.3"}, {"name": "10.4", "number": "10.4"}, {"name": "10.5", "number": "10.5"}, {"name": "10.6", "number": "10.6"}, {"name": "10.7", "number": "10.7"}, {"name": "10.8", "number": "10.8"}, {"name": "10.9", "number": "10.9"}, {"name": "10.11", "number": "10.11"}, {"name": "10.12", "number": "10.12"}, {"name": "10.13", "number": "10.13"}, {"name": "10.14", "number": "10.14"}, {"name": "10.15", "number": "10.15"}, {"name": "10.16", "number": "10.16"}, {"name": "10.17", "number": "10.17"}, {"name": "10.18", "number": "10.18"}, {"name": "11.1", "number": "11.1"}, {"name": "11.2", "number": "11.2"}, {"name": "11.3", "number": "11.3"}, {"name": "11.4", "number": "11.4"}, {"name": "11.5", "number": "11.5"}, {"name": "11.6", "number": "11.6"}, {"name": "11.7", "number": "11.7"}, {"name": "11.8", "number": "11.8"}, {"name": "11.9", "number": "11.9"}, {"name": "11.11", "number": "11.11"}, {"name": "11.12", "number": "11.12"}, {"name": "11.13", "number": "11.13"}, {"name": "11.14", "number": "11.14"}, {"name": "11.15", "number": "11.15"}, {"name": "11.16", "number": "11.16"}, {"name": "11.17", "number": "11.17"}, {"name": "11.18", "number": "11.18"}, {"name": "11.19", "number": "11.19"}, {"name": "11.21", "number": "11.21"}, {"name": "11.22", "number": "11.22"}, {"name": "11.23", "number": "11.23"}, {"name": "11.24", "number": "11.24"}, {"name": "11.25", "number": "11.25"}, {"name": "11.26", "number": "11.26"}, {"name": "11.27", "number": "11.27"}, {"name": "12.1", "number": "12.1"}, {"name": "12.2", "number": "12.2"}, {"name": "12.3", "number": "12.3"}, {"name": "12.4", "number": "12.4"}, {"name": "12.5", "number": "12.5"}, {"name": "12.6", "number": "12.6"}, {"name": "12.7", "number": "12.7"}, {"name": "12.8", "number": "12.8"}, {"name": "12.9", "number": "12.9"}, {"name": "12.11", "number": "12.11"}, {"name": "12.12", "number": "12.12"}, {"name": "12.13", "number": "12.13"}, {"name": "12.14", "number": "12.14"}, {"name": "12.15", "number": "12.15"}, {"name": "12.16", "number": "12.16"}, {"name": "12.17", "number": "12.17"}, {"name": "12.18", "number": "12.18"}, {"name": "12.19", "number": "12.19"}, {"name": "12.21", "number": "12.21"}, {"name": "12.22", "number": "12.22"}, {"name": "12.23", "number": "12.23"}, {"name": "12.24", "number": "12.24"}, {"name": "12.25", "number": "12.25"}, {"name": "12.26", "number": "12.26"}, {"name": "12.27", "number": "12.27"}, {"name": "12.28", "number": "12.28"}, {"name": "12.29", "number": "12.29"}, {"name": "12.31", "number": "12.31"}, {"name": "12.32", "number": "12.32"}, {"name": "12.33", "number": "12.33"}, {"name": "12.34", "number": "12.34"}, {"name": "12.35", "number": "12.35"}, {"name": "12.36", "number": "12.36"}, {"name": "12.37", "number": "12.37"}, {"name": "12.38", "number": "12.38"}, {"name": "12.39", "number": "12.39"}, {"name": "12.41", "number": "12.41"}, {"name": "12.42", "number": "12.42"}, {"name": "12.43", "number": "12.43"}, {"name": "12.44", "number": "12.44"}, {"name": "12.45", "number": "12.45"}, {"name": "12.46", "number": "12.46"}, {"name": "12.47", "number": "12.47"}, {"name": "12.48", "number": "12.48"}, {"name": "12.49", "number": "12.49"}, {"name": "12.51", "number": "12.51"}, {"name": "12.52", "number": "12.52"}, {"name": "12.53", "number": "12.53"}, {"name": "12.54", "number": "12.54"}, {"name": "12.55", "number": "12.55"}, {"name": "12.56", "number": "12.56"}, {"name": "12.57", "number": "12.57"}, {"name": "12.58", "number": "12.58"}, {"name": "12.59", "number": "12.59"}, {"name": "12.61", "number": "12.61"}, {"name": "12.62", "number": "12.62"}, {"name": "12.63", "number": "12.63"}, {"name": "12.64", "number": "12.64"}, {"name": "12.65", "number": "12.65"}, {"name": "12.66", "number": "12.66"}, {"name": "12.67", "number": "12.67"}, {"name": "12.68", "number": "12.68"}, {"name": "12.69", "number": "12.69"}, {"name": "12.71", "number": "12.71"}, {"name": "12.72", "number": "12.72"}, {"name": "12.73", "number": "12.73"}, {"name": "12.74", "number": "12.74"}, {"name": "12.75", "number": "12.75"}, {"name": "12.76", "number": "12.76"}, {"name": "12.77", "number": "12.77"}, {"name": "12.78", "number": "12.78"}, {"name": "12.79", "number": "12.79"}, {"name": "12.81", "number": "12.81"}, {"name": "12.82", "number": "12.82"}, {"name": "12.83", "number": "12.83"}, {"name": "12.84", "number": "12.84"}, {"name": "12.85", "number": "12.85"}, {"name": "12.86", "number": "12.86"}, {"name": "12.87", "number": "12.87"}, {"name": "12.88", "number": "12.88"}, {"name": "12.89", "number": "12.89"}, {"name": "12.91", "number": "12.91"}, {"name": "12.92", "number": "12.92"}, {"name": "12.93", "number": "12.93"}, {"name": "12.94", "number": "12.94"}, {"name": "12.95", "number": "12.95"}, {"name": "12.96", "number": "12.96"}, {"name": "12.97", "number": "12.97"}, {"name": "12.98", "number": "12.98"}, {"name": "12.99", "number": "12.99"}, {"name": "12.101", "number": "12.101"}, {"name": "12.102", "number": "12.102"}, {"name": "12.103", "number": "12.103"}, {"name": "12.104", "number": "12.104"}, {"name": "12.105", "number": "12.105"}, {"name": "12.106", "number": "12.106"}, {"name": "12.107", "number": "12.107"}, {"name": "12.108", "number": "12.108"}, {"name": "12.109", "number": "12.109"}, {"name": "12.111", "number": "12.111"}, {"name": "12.112", "number": "12.112"}, {"name": "12.113", "number": "12.113"}, {"name": "12.114", "number": "12.114"}, {"name": "12.115", "number": "12.115"}, {"name": "12.116", "number": "12.116"}, {"name": "12.117", "number": "12.117"}, {"name": "12.118", "number": "12.118"}, {"name": "12.119", "number": "12.119"}, {"name": "12.121", "number": "12.121"}, {"name": "12.122", "number": "12.122"}, {"name": "12.123", "number": "12.123"}, {"name": "12.124", "number": "12.124"}, {"name": "12.125", "number": "12.125"}, {"name": "12.126", "number": "12.126"}, {"name": "12.127", "number": "12.127"}, {"name": "12.128", "number": "12.128"}, {"name": "12.129", "number": "12.129"}, {"name": "12.131", "number": "12.131"}, {"name": "12.132", "number": "12.132"}, {"name": "12.133", "number": "12.133"}, {"name": "12.134", "number": "12.134"}, {"name": "12.135", "number": "12.135"}, {"name": "12.136", "number": "12.136"}, {"name": "12.137", "number": "12.137"}, {"name": "12.138", "number": "12.138"}, {"name": "12.139", "number": "12.139"}, {"name": "12.141", "number": "12.141"}, {"name": "12.142", "number": "12.142"}, {"name": "12.143", "number": "12.143"}, {"name": "12.144", "number": "12.144"}, {"name": "12.145", "number": "12.145"}, {"name": "12.146", "number": "12.146"}, {"name": "12.147", "number": "12.147"}, {"name": "12.148", "number": "12.148"}, {"name": "12.149", "number": "12.149"}, {"name": "12.151", "number": "12.151"}, {"name": "12.152", "number": "12.152"}, {"name": "12.153", "number": "12.153"}, {"name": "12.154", "number": "12.154"}, {"name": "12.155", "number": "12.155"}, {"name": "12.156", "number": "12.156"}, {"name": "12.157", "number": "12.157"}, {"name": "12.158", "number": "12.158"}, {"name": "12.159", "number": "12.159"}, {"name": "12.161", "number": "12.161"}, {"name": "12.162", "number": "12.162"}, {"name": "12.163", "number": "12.163"}, {"name": "12.164", "number": "12.164"}, {"name": "12.165", "number": "12.165"}, {"name": "12.166", "number": "12.166"}, {"name": "12.167", "number": "12.167"}, {"name": "12.168", "number": "12.168"}, {"name": "12.169", "number": "12.169"}, {"name": "12.171", "number": "12.171"}, {"name": "12.172", "number": "12.172"}, {"name": "12.173", "number": "12.173"}, {"name": "12.174", "number": "12.174"}, {"name": "12.175", "number": "12.175"}, {"name": "12.176", "number": "12.176"}, {"name": "12.177", "number": "12.177"}, {"name": "12.178", "number": "12.178"}, {"name": "12.179", "number": "12.179"}, {"name": "12.181", "number": "12.181"}, {"name": "12.182", "number": "12.182"}, {"name": "12.183", "number": "12.183"}, {"name": "12.184", "number": "12.184"}, {"name": "12.185", "number": "12.185"}, {"name": "12.186", "number": "12.186"}, {"name": "12.187", "number": "12.187"}, {"name": "12.188", "number": "12.188"}, {"name": "12.189", "number": "12.189"}, {"name": "12.191", "number": "12.191"}, {"name": "12.192", "number": "12.192"}, {"name": "12.193", "number": "12.193"}, {"name": "12.194", "number": "12.194"}, {"name": "12.195", "number": "12.195"}, {"name": "12.196", "number": "12.196"}, {"name": "12.197", "number": "12.197"}, {"name": "12.198", "number": "12.198"}, {"name": "12.199", "number": "12.199"}, {"name": "12.201", "number": "12.201"}, {"name": "12.202", "number": "12.202"}, {"name": "12.203", "number": "12.203"}, {"name": "12.204", "number": "12.204"}, {"name": "12.205", "number": "12.205"}, {"name": "12.206", "number": "12.206"}, {"name": "12.207", "number": "12.207"}, {"name": "12.208", "number": "12.208"}, {"name": "12.209", "number": "12.209"}, {"name": "12.211", "number": "12.211"}, {"name": "12.212", "number": "12.212"}, {"name": "12.213", "number": "12.213"}, {"name": "12.214", "number": "12.214"}, {"name": "12.215", "number": "12.215"}, {"name": "12.216", "number": "12.216"}, {"name": "12.217", "number": "12.217"}, {"name": "12.218", "number": "12.218"}, {"name": "12.219", "number": "12.219"}, {"name": "12.221", "number": "12.221"}, {"name": "12.222", "number": "12.222"}, {"name": "12.223", "number": "12.223"}, {"name": "12.224", "number": "12.224"}, {"name": "12.225", "number": "12.225"}, {"name": "12.226", "number": "12.226"}, {"name": "12.227", "number": "12.227"}, {"name": "12.228", "number": "12.228"}, {"name": "12.229", "number": "12.229"}, {"name": "12.231", "number": "12.231"}, {"name": "12.232", "number": "12.232"}, {"name": "12.233", "number": "12.233"}, {"name": "12.234", "number": "12.234"}, {"name": "12.235", "number": "12.235"}, {"name": "12.236", "number": "12.236"}, {"name": "12.237", "number": "12.237"}, {"name": "12.238", "number": "12.238"}, {"name": "12.239", "number": "12.239"}, {"name": "12.241", "number": "12.241"}, {"name": "12.242", "number": "12.242"}, {"name": "12.243", "number": "12.243"}, {"name": "12.244", "number": "12.244"}, {"name": "12.245", "number": "12.245"}, {"name": "12.246", "number": "12.246"}, {"name": "12.247", "number": "12.247"}, {"name": "12.248", "number": "12.248"}, {"name": "12.249", "number": "12.249"}, {"name": "12.251", "number": "12.251"}, {"name": "12.252", "number": "12.252"}, {"name": "12.253", "number": "12.253"}, {"name": "12.254", "number": "12.254"}, {"name": "12.255", "number": "12.255"}, {"name": "12.256", "number": "12.256"}, {"name": "12.257", "number": "12.257"}, {"name": "12.258", "number": "12.258"}, {"name": "12.259", "number": "12.259"}, {"name": "12.261", "number": "12.261"}, {"name": "12.262", "number": "12.262"}, {"name": "12.263", "number": "12.263"}, {"name": "12.264", "number": "12.264"}, {"name": "12.265", "number": "12.265"}, {"name": "12.266", "number": "12.266"}, {"name": "12.267", "number": "12.267"}, {"name": "12.268", "number": "12.268"}, {"name": "12.269", "number": "12.269"}, {"name": "12.271", "number": "12.271"}, {"name": "12.272", "number": "12.272"}, {"name": "12.273", "number": "12.273"}, {"name": "12.274", "number": "12.274"}, {"name": "12.275", "number": "12.275"}, {"name": "12.276", "number": "12.276"}, {"name": "12.277", "number": "12.277"}, {"name": "12.278", "number": "12.278"}, {"name": "12.279", "number": "12.279"}, {"name": "12.281", "number": "12.281"}, {"name": "12.282", "number": "12.282"}, {"name": "12.283", "number": "12.283"}, {"name": "12.284", "number": "12.284"}, {"name": "12.285", "number": "12.285"}, {"name": "12.286", "number": "12.286"}, {"name": "12.287", "number": "12.287"}, {"name": "12.288", "number": "12.288"}, {"name": "12.289", "number": "12.289"}, {"name": "12.291", "number": "12.291"}, {"name": "12.292", "number": "12.292"}, {"name": "12.293", "number": "12.293"}, {"name": "12.294", "number": "12.294"}, {"name": "12.295", "number": "12.295"}, {"name": "12.296", "number": "12.296"}, {"name": "12.297", "number": "12.297"}, {"name": "12.298", "number": "12.298"}, {"name": "12.299", "number": "12.299"}, {"name": "12.301", "number": "12.301"}, {"name": "12.302", "number": "12.302"}, {"name": "12.303", "number": "12.303"}, {"name": "12.304", "number": "12.304"}, {"name": "12.305", "number": "12.305"}, {"name": "12.306", "number": "12.306"}, {"name": "12.307", "number": "12.307"}, {"name": "12.308", "number": "12.308"}, {"name": "12.309", "number": "12.309"}, {"name": "12.311", "number": "12.311"}, {"name": "12.312", "number": "12.312"}, {"name": "12.313", "number": "12.313"}, {"name": "12.314", "number": "12.314"}, {"name": "12.315", "number": "12.315"}, {"name": "12.316", "number": "12.316"}, {"name": "12.317", "number": "12.317"}, {"name": "12.318", "number": "12.318"}, {"name": "12.319", "number": "12.319"}, {"name": "12.321", "number": "12.321"}, {"name": "12.322", "number": "12.322"}, {"name": "12.323", "number": "12.323"}, {"name": "12.324", "number": "12.324"}, {"name": "12.325", "number": "12.325"}, {"name": "12.326", "number": "12.326"}, {"name": "12.327", "number": "12.327"}, {"name": "12.328", "number": "12.328"}, {"name": "12.329", "number": "12.329"}, {"name": "12.331", "number": "12.331"}, {"name": "12.332", "number": "12.332"}, {"name": "12.333", "number": "12.333"}, {"name": "12.334", "number": "12.334"}, {"name": "12.335", "number": "12.335"}, {"name": "12.336", "number": "12.336"}, {"name": "12.337", "number": "12.337"}, {"name": "12.338", "number": "12.338"}, {"name": "12.339", "number": "12.339"}, {"name": "12.341", "number": "12.341"}, {"name": "12.342", "number": "12.342"}, {"name": "12.343", "number": "12.343"}, {"name": "12.344", "number": "12.344"}, {"name": "12.345", "number": "12.345"}, {"name": "12.346", "number": "12.346"}, {"name": "12.347", "number": "12.347"}, {"name": "12.348", "number": "12.348"}, {"name": "12.349", "number": "12.349"}, {"name": "12.351", "number": "12.351"}, {"name": "12.352", "number": "12.352"}, {"name": "12.353", "number": "12.353"}, {"name": "13.1", "number": "13.1"}, {"name": "13.2", "number": "13.2"}, {"name": "13.3", "number": "13.3"}, {"name": "13.4", "number": "13.4"}, {"name": "13.5", "number": "13.5"}, {"name": "13.6", "number": "13.6"}, {"name": "13.7", "number": "13.7"}, {"name": "13.8", "number": "13.8"}, {"name": "13.9", "number": "13.9"}, {"name": "13.11", "number": "13.11"}, {"name": "13.12", "number": "13.12"}, {"name": "13.13", "number": "13.13"}, {"name": "13.14", "number": "13.14"}, {"name": "13.15", "number": "13.15"}, {"name": "13.16", "number": "13.16"}, {"name": "13.17", "number": "13.17"}, {"name": "13.18", "number": "13.18"}, {"name": "13.19", "number": "13.19"}, {"name": "13.21", "number": "13.21"}, {"name": "13.22", "number": "13.22"}, {"name": "13.23", "number": "13.23"}, {"name": "13.24", "number": "13.24"}, {"name": "13.25", "number": "13.25"}, {"name": "13.26", "number": "13.26"}, {"name": "13.27", "number": "13.27"}, {"name": "13.28", "number": "13.28"}, {"name": "13.29", "number": "13.29"}, {"name": "13.31", "number": "13.31"}, {"name": "13.32", "number": "13.32"}, {"name": "13.33", "number": "13.33"}, {"name": "13.34", "number": "13.34"}, {"name": "13.35", "number": "13.35"}, {"name": "13.36", "number": "13.36"}, {"name": "13.37", "number": "13.37"}, {"name": "13.38", "number": "13.38"}, {"name": "13.39", "number": "13.39"}, {"name": "13.41", "number": "13.41"}, {"name": "13.42", "number": "13.42"}, {"name": "13.43", "number": "13.43"}, {"name": "13.44", "number": "13.44"}, {"name": "13.45", "number": "13.45"}, {"name": "13.46", "number": "13.46"}, {"name": "13.47", "number": "13.47"}, {"name": "13.48", "number": "13.48"}, {"name": "13.49", "number": "13.49"}, {"name": "13.51", "number": "13.51"}, {"name": "13.52", "number": "13.52"}, {"name": "13.53", "number": "13.53"}, {"name": "13.54", "number": "13.54"}, {"name": "13.55", "number": "13.55"}, {"name": "13.56", "number": "13.56"}, {"name": "13.57", "number": "13.57"}, {"name": "13.58", "number": "13.58"}, {"name": "13.59", "number": "13.59"}, {"name": "13.61", "number": "13.61"}, {"name": "13.62", "number": "13.62"}, {"name": "13.63", "number": "13.63"}, {"name": "13.64", "number": "13.64"}, {"name": "13.65", "number": "13.65"}, {"name": "13.66", "number": "13.66"}, {"name": "13.67", "number": "13.67"}, {"name": "13.68", "number": "13.68"}, {"name": "13.69", "number": "13.69"}, {"name": "13.71", "number": "13.71"}, {"name": "13.72", "number": "13.72"}, {"name": "13.73", "number": "13.73"}, {"name": "13.74", "number": "13.74"}, {"name": "13.75", "number": "13.75"}, {"name": "13.76", "number": "13.76"}, {"name": "13.77", "number": "13.77"}, {"name": "13.78", "number": "13.78"}, {"name": "13.79", "number": "13.79"}, {"name": "13.81", "number": "13.81"}, {"name": "13.82", "number": "13.82"}, {"name": "13.83", "number": "13.83"}, {"name": "13.84", "number": "13.84"}, {"name": "13.85", "number": "13.85"}, {"name": "13.86", "number": "13.86"}, {"name": "13.87", "number": "13.87"}, {"name": "13.88", "number": "13.88"}, {"name": "13.89", "number": "13.89"}, {"name": "13.91", "number": "13.91"}, {"name": "13.92", "number": "13.92"}, {"name": "13.93", "number": "13.93"}, {"name": "13.94", "number": "13.94"}, {"name": "13.95", "number": "13.95"}, {"name": "13.96", "number": "13.96"}, {"name": "13.97", "number": "13.97"}, {"name": "13.98", "number": "13.98"}, {"name": "13.99", "number": "13.99"}, {"name": "13.101", "number": "13.101"}, {"name": "13.102", "number": "13.102"}, {"name": "13.103", "number": "13.103"}, {"name": "13.104", "number": "13.104"}, {"name": "13.105", "number": "13.105"}, {"name": "13.106", "number": "13.106"}, {"name": "13.107", "number": "13.107"}, {"name": "13.108", "number": "13.108"}, {"name": "13.109", "number": "13.109"}, {"name": "13.111", "number": "13.111"}, {"name": "13.112", "number": "13.112"}, {"name": "13.113", "number": "13.113"}, {"name": "13.114", "number": "13.114"}, {"name": "13.115", "number": "13.115"}, {"name": "13.116", "number": "13.116"}, {"name": "13.117", "number": "13.117"}, {"name": "13.118", "number": "13.118"}, {"name": "13.119", "number": "13.119"}, {"name": "13.121", "number": "13.121"}, {"name": "13.122", "number": "13.122"}, {"name": "13.123", "number": "13.123"}, {"name": "13.124", "number": "13.124"}, {"name": "13.125", "number": "13.125"}, {"name": "13.126", "number": "13.126"}, {"name": "13.127", "number": "13.127"}, {"name": "13.128", "number": "13.128"}, {"name": "13.129", "number": "13.129"}, {"name": "13.131", "number": "13.131"}, {"name": "13.132", "number": "13.132"}, {"name": "13.133", "number": "13.133"}, {"name": "13.134", "number": "13.134"}, {"name": "13.135", "number": "13.135"}, {"name": "13.136", "number": "13.136"}, {"name": "13.137", "number": "13.137"}, {"name": "13.138", "number": "13.138"}, {"name": "13.139", "number": "13.139"}, {"name": "13.141", "number": "13.141"}, {"name": "13.142", "number": "13.142"}, {"name": "13.143", "number": "13.143"}, {"name": "13.144", "number": "13.144"}, {"name": "13.145", "number": "13.145"}, {"name": "13.146", "number": "13.146"}, {"name": "13.147", "number": "13.147"}, {"name": "13.148", "number": "13.148"}, {"name": "13.149", "number": "13.149"}, {"name": "13.151", "number": "13.151"}, {"name": "13.152", "number": "13.152"}, {"name": "13.153", "number": "13.153"}, {"name": "13.154", "number": "13.154"}, {"name": "14.1", "number": "14.1"}, {"name": "14.2", "number": "14.2"}, {"name": "14.3", "number": "14.3"}, {"name": "14.4", "number": "14.4"}, {"name": "14.5", "number": "14.5"}, {"name": "14.6", "number": "14.6"}, {"name": "14.7", "number": "14.7"}, {"name": "14.8", "number": "14.8"}, {"name": "14.9", "number": "14.9"}, {"name": "14.11", "number": "14.11"}, {"name": "14.12", "number": "14.12"}, {"name": "14.13", "number": "14.13"}, {"name": "14.14", "number": "14.14"}, {"name": "14.15", "number": "14.15"}, {"name": "14.16", "number": "14.16"}, {"name": "14.17", "number": "14.17"}, {"name": "14.18", "number": "14.18"}, {"name": "14.19", "number": "14.19"}, {"name": "14.21", "number": "14.21"}, {"name": "14.22", "number": "14.22"}, {"name": "14.23", "number": "14.23"}, {"name": "14.24", "number": "14.24"}, {"name": "14.25", "number": "14.25"}, {"name": "14.26", "number": "14.26"}, {"name": "14.27", "number": "14.27"}, {"name": "14.28", "number": "14.28"}, {"name": "14.29", "number": "14.29"}, {"name": "14.31", "number": "14.31"}, {"name": "14.32", "number": "14.32"}, {"name": "14.33", "number": "14.33"}, {"name": "14.34", "number": "14.34"}, {"name": "14.35", "number": "14.35"}, {"name": "14.36", "number": "14.36"}, {"name": "14.37", "number": "14.37"}, {"name": "14.38", "number": "14.38"}, {"name": "14.39", "number": "14.39"}, {"name": "14.41", "number": "14.41"}, {"name": "14.42", "number": "14.42"}, {"name": "14.43", "number": "14.43"}, {"name": "14.44", "number": "14.44"}, {"name": "14.45", "number": "14.45"}, {"name": "14.46", "number": "14.46"}, {"name": "14.47", "number": "14.47"}, {"name": "14.48", "number": "14.48"}, {"name": "14.49", "number": "14.49"}, {"name": "14.51", "number": "14.51"}, {"name": "14.52", "number": "14.52"}, {"name": "14.53", "number": "14.53"}, {"name": "14.54", "number": "14.54"}, {"name": "14.55", "number": "14.55"}, {"name": "14.56", "number": "14.56"}, {"name": "14.57", "number": "14.57"}, {"name": "14.58", "number": "14.58"}, {"name": "14.59", "number": "14.59"}, {"name": "14.61", "number": "14.61"}, {"name": "14.62", "number": "14.62"}, {"name": "14.63", "number": "14.63"}, {"name": "14.64", "number": "14.64"}, {"name": "14.65", "number": "14.65"}, {"name": "14.66", "number": "14.66"}, {"name": "14.67", "number": "14.67"}, {"name": "14.68", "number": "14.68"}, {"name": "14.69", "number": "14.69"}, {"name": "14.71", "number": "14.71"}, {"name": "14.72", "number": "14.72"}, {"name": "14.73", "number": "14.73"}, {"name": "14.74", "number": "14.74"}, {"name": "14.75", "number": "14.75"}, {"name": "14.76", "number": "14.76"}, {"name": "14.77", "number": "14.77"}, {"name": "14.78", "number": "14.78"}, {"name": "14.79", "number": "14.79"}, {"name": "14.81", "number": "14.81"}, {"name": "14.82", "number": "14.82"}, {"name": "14.83", "number": "14.83"}, {"name": "14.84", "number": "14.84"}, {"name": "14.85", "number": "14.85"}, {"name": "14.86", "number": "14.86"}, {"name": "14.87", "number": "14.87"}, {"name": "14.88", "number": "14.88"}, {"name": "14.89", "number": "14.89"}, {"name": "14.91", "number": "14.91"}, {"name": "14.92", "number": "14.92"}, {"name": "14.93", "number": "14.93"}, {"name": "14.94", "number": "14.94"}, {"name": "14.95", "number": "14.95"}, {"name": "14.96", "number": "14.96"}, {"name": "15.1", "number": "15.1"}, {"name": "15.2", "number": "15.2"}, {"name": "15.3", "number": "15.3"}, {"name": "15.4", "number": "15.4"}, {"name": "15.5", "number": "15.5"}, {"name": "15.6", "number": "15.6"}, {"name": "15.7", "number": "15.7"}, {"name": "15.8", "number": "15.8"}, {"name": "15.9", "number": "15.9"}, {"name": "15.11", "number": "15.11"}, {"name": "15.12", "number": "15.12"}, {"name": "15.13", "number": "15.13"}, {"name": "15.14", "number": "15.14"}, {"name": "15.15", "number": "15.15"}, {"name": "15.16", "number": "15.16"}, {"name": "15.17", "number": "15.17"}, {"name": "15.18", "number": "15.18"}, {"name": "15.19", "number": "15.19"}, {"name": "15.21", "number": "15.21"}, {"name": "15.22", "number": "15.22"}, {"name": "15.23", "number": "15.23"}, {"name": "15.24", "number": "15.24"}, {"name": "15.25", "number": "15.25"}, {"name": "15.26", "number": "15.26"}, {"name": "15.27", "number": "15.27"}, {"name": "15.28", "number": "15.28"}, {"name": "15.29", "number": "15.29"}, {"name": "15.31", "number": "15.31"}, {"name": "15.32", "number": "15.32"}, {"name": "15.33", "number": "15.33"}, {"name": "15.34", "number": "15.34"}, {"name": "15.35", "number": "15.35"}, {"name": "15.36", "number": "15.36"}, {"name": "15.37", "number": "15.37"}, {"name": "15.38", "number": "15.38"}, {"name": "15.39", "number": "15.39"}, {"name": "15.41", "number": "15.41"}, {"name": "15.42", "number": "15.42"}, {"name": "15.43", "number": "15.43"}, {"name": "15.44", "number": "15.44"}, {"name": "15.45", "number": "15.45"}, {"name": "15.46", "number": "15.46"}, {"name": "15.47", "number": "15.47"}, {"name": "16.1", "number": "16.1"}, {"name": "16.2", "number": "16.2"}, {"name": "16.3", "number": "16.3"}, {"name": "16.4", "number": "16.4"}, {"name": "16.5", "number": "16.5"}, {"name": "16.6", "number": "16.6"}, {"name": "16.7", "number": "16.7"}, {"name": "16.8", "number": "16.8"}, {"name": "16.9", "number": "16.9"}, {"name": "17.1", "number": "17.1"}, {"name": "17.2", "number": "17.2"}, {"name": "17.3", "number": "17.3"}, {"name": "18.1", "number": "18.1"}, {"name": "18.2", "number": "18.2"}, {"name": "18.3", "number": "18.3"}, {"name": "18.4", "number": "18.4"}, {"name": "18.5", "number": "18.5"}], "data": [{"c": "1.1", "n": "0", "i": 1, "v": "नारायणं नमस्कृत्य नरं चैव नरोत्तमम् । देवीं सरस्वतीं चैव ततो जयमुदीरयेत् ।।"}, {"c": "1.1", "n": "1", "i": 2, "v": "लोमहर्षणपुत्र उग्रश्रवाः सूतः पौराणिको नैमिषारण्ये शौनकस्य कुलपतेर्द्वादशवार्षिके सत्रे ।।"}, {"c": "1.1", "n": "2", "i": 3, "v": "समासीनानभ्यगच्छद्ब्रह्मर्षीन्संशितव्रतान् । विनयावनतो भूत्वा कदाचित्सूतनन्दनः ।।"}, {"c": "1.1", "n": "3", "i": 4, "v": "तमाश्रममनुप्राप्तं नैमिषारण्यवासिनः । चित्राः श्रोतुं कथास्तत्र परिवव्रुस्तपस्विनः ।।"}, {"c": "1.1", "n": "4", "i": 5, "v": "अभिवाद्य मुनींस्तांस्तु सर्वानेव कृताञ्जलिः । अपृच्छत्स तपोवृद्धिं सद्भिश्चैवाभिनन्दितः ।।"}, {"c": "1.1", "n": "5", "i": 6, "v": "अथ तेषूपविष्टेषु सर्वेष्वेव तपस्विषु । निर्दिष्टमासनं भेजे विनयाल्लोमहर्षणिः ।।"}, {"c": "1.1", "n": "6", "i": 7, "v": "सुखासीनं ततस्तं तु विश्रान्तमुपलक्ष्य च । अथापृच्छदृषिस्तत्र कश्चित्प्रस्तावयन्कथाः ।।"}, {"c": "1.1", "n": "7", "i": 8, "v": "कुत आगम्यते सौते क्व चायं विहृतस्त्वया । कालः कमलपत्राक्ष शंसैतत्पृच्छतो मम ।।"}, {"c": "1.1", "t": "सूत उवाच ।"}, {"c": "1.1", "n": "8", "i": 9, "v": "जनमेजयस्य राजर्षेः सर्पसत्रे महात्मनः । समीपे पार्थिवेन्द्रस्य सम्यक्पारिक्षितस्य च ।।"}, {"c": "1.1", "n": "9", "i": 10, "v": "कृष्णद्वैपायनप्रोक्ताः सुपुण्या विविधाः कथाः । कथिताश्चापि विधिवद्या वैशंपायनेन वै ।।"}, {"c": "1.1", "n": "10", "i": 11, "v": "श्रुत्वाहं ता विचित्रार्था महाभारतसंश्रिताः । बहूनि संपरिक्रम्य तीर्थान्यायतनानि च ।।"}, {"c": "1.1", "n": "11", "i": 12, "v": "समन्तपञ्चकं नाम पुण्यं द्विजनिषेवितम् । गतवानस्मि तं देशं युद्धं यत्राभवत्पुरा । पाण्डवानां कुरूणां च सर्वेषां च महीक्षिताम् ।।"}, {"c": "1.1", "n": "12", "i": 13, "v": "दिदृक्षुरागतस्तस्मात्समीपं भवतामिह । आयुष्मन्तः सर्व एव ब्रह्मभूता हि मे मताः ।।"}, {"c": "1.1", "n": "13", "i": 14, "v": "अस्मिन्यज्ञे महाभागाः सूर्यपावकवर्चसः । कृताभिषेकाः शुचयः कृतजप्या हुताग्नयः । भवन्त आसते स्वस्था ब्रवीमि किमहं द्विजाः ।।"}, {"c": "1.1", "n": "14", "i": 15, "v": "पुराणसंश्रिताः पुण्याः कथा वा धर्मसंश्रिताः । इतिवृत्तं नरेन्द्राणामृषीणां च महात्मनाम् ।।"}, {"c": "1.1", "t": "ऋषय ऊचुः ।"}, {"c": "1.1", "n": "15", "i": 16, "v": "द्वैपायनेन यत्प्रोक्तं पुराणं परमर्षिणा । सुरैर्ब्रह्मर्षिभिश्चैव श्रुत्वा यदभिपूजितम् ।।"}, {"c": "1.1", "n": "16", "i": 17, "v": "तस्याख्यानवरिष्ठस्य विचित्रपदपर्वणः । सूक्ष्मार्थन्याययुक्तस्य वेदार्थैर्भूषितस्य च ।।"}, {"c": "1.1", "n": "17", "i": 18, "v": "भारतस्येतिहासस्य पुण्यां ग्रन्थार्थसंयुताम् । संस्कारोपगतां ब्राह्मीं नानाशास्त्रोपबृंहिताम् ।।"}, {"c": "1.1", "n": "18", "i": 19, "v": "जनमेजयस्य यां राज्ञो वैशंपायन उक्तवान् । यथावत्स ऋषिस्तुष्ट्या सत्रे द्वैपायनाज्ञया ।।"}, {"c": "1.1", "n": "19", "i": 20, "v": "वेदैश्चतुर्भिः समितां व्यासस्याद्भुतकर्मणः । संहितां श्रोतुमिच्छामो धर्म्यां पापभयापहाम् ।।"}, {"c": "1.1", "t": "सूत उवाच ।"}, {"c": "1.1", "n": "20", "i": 21, "v": "आद्यं पुरुषमीशानं पुरुहूतं पुरुष्टुतम् । ऋतमेकाक्षरं ब्रह्म व्यक्ताव्यक्तं सनातनम् ।।"}, {"c": "1.1", "n": "21", "i": 22, "v": "असच्च सच्चैव च यद्विश्वं सदसतः परम् । परावराणां स्रष्टारं पुराणं परमव्ययम् ।।"}, {"c": "1.1", "n": "22", "i": 23, "v": "मङ्गल्यं मङ्गलं विष्णुं वरेण्यमनघं शुचिम् । नमस्कृत्य हृषीकेशं चराचरगुरुं हरिम् ।।"}, {"c": "1.1", "n": "23", "i": 24, "v": "महर्षेः पूजितस्येह सर्वलोके महात्मनः । प्रवक्ष्यामि मतं कृत्स्नं व्यासस्यामिततेजसः ।।"}, {"c": "1.1", "n": "24", "i": 25, "v": "आचख्युः कवयः केचित्संप्रत्याचक्षते परे । आख्यास्यन्ति तथैवान्ये इतिहासमिमं भुवि ।।"}, {"c": "1.1", "n": "25", "i": 26, "v": "इदं तु त्रिषु लोकेषु महज्ज्ञानं प्रतिष्ठितम् । विस्तरैश्च समासैश्च धार्यते यद्द्विजातिभिः ।।"}, {"c": "1.1", "n": "26", "i": 27, "v": "अलंकृतं शुभैः शब्दैः समयैर्दिव्यमानुषैः । छन्दोवृत्तैश्च विविधैरन्वितं विदुषां प्रियम् ।।"}, {"c": "1.1", "n": "27", "i": 28, "v": "निष्प्रभेऽस्मिन्निरालोके सर्वतस्तमसावृते । बृहदण्डमभूदेकं प्रजानां बीजमक्षयम् ।।"}, {"c": "1.1", "n": "28", "i": 29, "v": "युगस्यादौ निमित्तं तन्महद्दिव्यं प्रचक्षते । यस्मिंस्तच्छ्रूयते सत्यं ज्योतिर्ब्रह्म सनातनम् ।।"}, {"c": "1.1", "n": "29", "i": 30, "v": "अद्भुतं चाप्यचिन्त्यं च सर्वत्र समतां गतम् । अव्यक्तं कारणं सूक्ष्मं यत्तत्सदसदात्मकम् ।।"}, {"c": "1.1", "n": "30", "i": 31, "v": "यस्मात्पितामहो जज्ञे प्रभुरेकः प्रजापतिः । ब्रह्मा सुरगुरुः स्थाणुर्मनुः कः परमेष्ठ्यथ ।।"}, {"c": "1.1", "n": "31", "i": 32, "v": "प्राचेतसस्तथा दक्षो दक्षपुत्राश्च सप्त ये । ततः प्रजानां पतयः प्राभवन्नेकविंशतिः ।।"}, {"c": "1.1", "n": "32", "i": 33, "v": "पुरुषश्चाप्रमेयात्मा यं सर्वमृषयो विदुः । विश्वेदेवास्तथादित्या वसवोऽथाश्विनावपि ।।"}, {"c": "1.1", "n": "33", "i": 34, "v": "यक्षाः साध्याः पिशाचाश्च गुह्यकाः पितरस्तथा । ततः प्रसूता विद्वांसः शिष्टा ब्रह्मर्षयोऽमलाः ।।"}, {"c": "1.1", "n": "34", "i": 35, "v": "राजर्षयश्च बहवः सर्वैः समुदिता गुणैः । आपो द्यौः पृथिवी वायुरन्तरिक्षं दिशस्तथा ।।"}, {"c": "1.1", "n": "35", "i": 36, "v": "संवत्सरर्तवो मासाः पक्षाहोरात्रयः क्रमात् । यच्चान्यदपि तत्सर्वं संभूतं लोकसाक्षिकम् ।।"}, {"c": "1.1", "n": "36", "i": 37, "v": "यदिदं दृश्यते किंचिद्भूतं स्थावरजङ्गमम् । पुनः संक्षिप्यते सर्वं जगत्प्राप्ते युगक्षये ।।"}, {"c": "1.1", "n": "37", "i": 38, "v": "यथर्तावृतुलिङ्गानि नानारूपाणि पर्यये । दृश्यन्ते तानि तान्येव तथा भावा युगादिषु ।।"}, {"c": "1.1", "n": "38", "i": 39, "v": "एवमेतदनाद्यन्तं भूतसंहारकारकम् । अनादिनिधनं लोके चक्रं संपरिवर्तते ।।"}, {"c": "1.1", "n": "39", "i": 40, "v": "त्रयस्त्रिंशत्सहस्राणि त्रयस्त्रिंशच्छतानि च । त्रयस्त्रिंशच्च देवानां सृष्टिः संक्षेपलक्षणा ।।"}, {"c": "1.1", "n": "40", "i": 41, "v": "दिवस्पुत्रो बृहद्भानुश्चक्षुरात्मा विभावसुः । सविता च ऋचीकोऽर्को भानुराशावहो रविः ।।"}, {"c": "1.1", "n": "41", "i": 42, "v": "पुत्रा विवस्वतः सर्वे मह्यस्तेषां तथावरः । देवभ्राट्तनयस्तस्य तस्मात्सुभ्राडिति स्मृतः ।।"}, {"c": "1.1", "n": "42", "i": 43, "v": "सुभ्राजस्तु त्रयः पुत्राः प्रजावन्तो बहुश्रुताः । दशज्योतिः शतज्योतिः सहस्रज्योतिरात्मवान् ।।"}, {"c": "1.1", "n": "43", "i": 44, "v": "दश पुत्रसहस्राणि दशज्योतेर्महात्मनः । ततो दशगुणाश्चान्ये शतज्योतेरिहात्मजाः ।।"}, {"c": "1.1", "n": "44", "i": 45, "v": "भूयस्ततो दशगुणाः सहस्रज्योतिषः सुताः । तेभ्योऽयं कुरुवंशश्च यदूनां भरतस्य च ।।"}, {"c": "1.1", "n": "45", "i": 46, "v": "ययातीक्ष्वाकुवंशश्च राजर्षीणां च सर्वशः । संभूता बहवो वंशा भूतसर्गाः सविस्तराः ।।"}, {"c": "1.1", "n": "46", "i": 47, "v": "भूतस्थानानि सर्वाणि रहस्यं त्रिविधं च यत् । वेदयोगं सविज्ञानं धर्मोऽर्थः काम एव च ।।"}, {"c": "1.1", "n": "47", "i": 48, "v": "धर्मकामार्थशास्त्राणि शास्त्राणि विविधानि च । लोकयात्राविधानं च संभूतं दृष्टवानृषिः ।।"}, {"c": "1.1", "n": "48", "i": 49, "v": "इतिहासाः सवैयाख्या विविधाः श्रुतयोऽपि च । इह सर्वमनुक्रान्तमुक्तं ग्रन्थस्य लक्षणम् ।।"}, {"c": "1.1", "n": "49", "i": 50, "v": "विस्तीर्यैतन्महज्ज्ञानमृषिः संक्षेपमब्रवीत् । इष्टं हि विदुषां लोके समासव्यासधारणम् ।।"}, {"c": "1.1", "n": "50", "i": 51, "v": "मन्वादि भारतं केचिदास्तीकादि तथापरे । तथोपरिचराद्यन्ये विप्राः सम्यगधीयते ।।"}, {"c": "1.1", "n": "51", "i": 52, "v": "विविधं संहिताज्ञानं दीपयन्ति मनीषिणः । व्याख्यातुं कुशलाः केचिद्ग्रन्थं धारयितुं परे ।।"}, {"c": "1.1", "n": "52", "i": 53, "v": "तपसा ब्रह्मचर्येण व्यस्य वेदं सनातनम् । इतिहासमिमं चक्रे पुण्यं सत्यवतीसुतः ।।"}, {"c": "1.1", "n": "53", "i": 54, "v": "पराशरात्मजो विद्वान्ब्रह्मर्षिः संशितव्रतः । मातुर्नियोगाद्धर्मात्मा गाङ्गेयस्य च धीमतः ।।"}, {"c": "1.1", "n": "54", "i": 55, "v": "क्षेत्रे विचित्रवीर्यस्य कृष्णद्वैपायनः पुरा । त्रीनग्नीनिव कौरव्याञ्जनयामास वीर्यवान् ।।"}, {"c": "1.1", "n": "55", "i": 56, "v": "उत्पाद्य धृतराष्ट्रं च पाण्डुं विदुरमेव च । जगाम तपसे धीमान्पुनरेवाश्रमं प्रति ।।"}, {"c": "1.1", "n": "56", "i": 57, "v": "तेषु जातेषु वृद्धेषु गतेषु परमां गतिम् । अब्रवीद्भारतं लोके मानुषेऽस्मिन्महानृषिः ।।"}, {"c": "1.1", "n": "57", "i": 58, "v": "जनमेजयेन पृष्टः सन्ब्राह्मणैश्च सहस्रशः । शशास शिष्यमासीनं वैशंपायनमन्तिके ।।"}, {"c": "1.1", "n": "58", "i": 59, "v": "स सदस्यैः सहासीनः श्रावयामास भारतम् । कर्मान्तरेषु यज्ञस्य चोद्यमानः पुनः पुनः ।।"}, {"c": "1.1", "n": "59", "i": 60, "v": "विस्तरं कुरुवंशस्य गान्धार्या धर्मशीलताम् । क्षत्तुः प्रज्ञां धृतिं कुन्त्याः सम्यग्द्वैपायनोऽब्रवीत् ।।"}, {"c": "1.1", "n": "60", "i": 61, "v": "वासुदेवस्य माहात्म्यं पाण्डवानां च सत्यताम् । दुर्वृत्तं धार्तराष्ट्राणामुक्तवान्भगवानृषिः ।।"}, {"c": "1.1", "n": "61", "i": 62, "v": "चतुर्विंशतिसाहस्रीं चक्रे भारतसंहिताम् । उपाख्यानैर्विना तावद्भारतं प्रोच्यते बुधैः ।।"}, {"c": "1.1", "n": "62", "i": 63, "v": "ततोऽध्यर्धशतं भूयः संक्षेपं कृतवानृषिः । अनुक्रमणिमध्यायं वृत्तान्तानां सपर्वणाम् ।।"}, {"c": "1.1", "n": "63", "i": 64, "v": "इदं द्वैपायनः पूर्वं पुत्रमध्यापयच्छुकम् । ततोऽन्येभ्योऽनुरूपेभ्यः शिष्येभ्यः प्रददौ प्रभुः ।।"}, {"c": "1.1", "n": "64", "i": 65, "v": "नारदोऽश्रावयद्देवानसितो देवलः पितॄन् । गन्धर्वयक्षरक्षांसि श्रावयामास वै शुकः ।।"}, {"c": "1.1", "n": "65", "i": 66, "v": "दुर्योधनो मन्युमयो महाद्रुमः; स्कन्धः कर्णः शकुनिस्तस्य शाखाः । दुःशासनः पुष्पफले समृद्धे; मूलं राजा धृतराष्ट्रोऽमनीषी ।।"}, {"c": "1.1", "n": "66", "i": 67, "v": "युधिष्ठिरो धर्ममयो महाद्रुमः; स्कन्धोऽर्जुनो भीमसेनोऽस्य शाखाः । माद्रीसुतौ पुष्पफले समृद्धे; मूलं कृष्णो ब्रह्म च ब्राह्मणाश्च ।।"}, {"c": "1.1", "n": "67", "i": 68, "v": "पाण्डुर्जित्वा बहून्देशान्युधा विक्रमणेन च । अरण्ये मृगयाशीलो न्यवसत्सजनस्तदा ।।"}, {"c": "1.1", "n": "68", "i": 69, "v": "मृगव्यवायनिधने कृच्छ्रां प्राप स आपदम् । जन्मप्रभृति पार्थानां तत्राचारविधिक्रमः ।।"}, {"c": "1.1", "n": "69", "i": 70, "v": "मात्रोरभ्युपपत्तिश्च धर्मोपनिषदं प्रति । धर्मस्य वायोः शक्रस्य देवयोश्च तथाश्विनोः ।।"}, {"c": "1.1", "n": "70", "i": 71, "v": "तापसैः सह संवृद्धा मातृभ्यां परिरक्षिताः । मेध्यारण्येषु पुण्येषु महतामाश्रमेषु च ।।"}, {"c": "1.1", "n": "71", "i": 72, "v": "ऋषिभिश्च तदानीता धार्तराष्ट्रान्प्रति स्वयम् । शिशवश्चाभिरूपाश्च जटिला ब्रह्मचारिणः ।।"}, {"c": "1.1", "n": "72", "i": 73, "v": "पुत्राश्च भ्रातरश्चेमे शिष्याश्च सुहृदश्च वः । पाण्डवा एत इत्युक्त्वा मुनयोऽन्तर्हितास्ततः ।।"}, {"c": "1.1", "n": "73", "i": 74, "v": "तांस्तैर्निवेदितान्दृष्ट्वा पाण्डवान्कौरवास्तदा । शिष्टाश्च वर्णाः पौरा ये ते हर्षाच्चुक्रुशुर्भृशम् ।।"}, {"c": "1.1", "n": "74", "i": 75, "v": "आहुः केचिन्न तस्यैते तस्यैत इति चापरे । यदा चिरमृतः पाण्डुः कथं तस्येति चापरे ।।"}, {"c": "1.1", "n": "75", "i": 76, "v": "स्वागतं सर्वथा दिष्ट्या पाण्डोः पश्याम संततिम् । उच्यतां स्वागतमिति वाचोऽश्रूयन्त सर्वशः ।।"}, {"c": "1.1", "n": "76", "i": 77, "v": "तस्मिन्नुपरते शब्दे दिशः सर्वा विनादयन् । अन्तर्हितानां भूतानां निस्वनस्तुमुलोऽभवत् ।।"}, {"c": "1.1", "n": "77", "i": 78, "v": "पुष्पवृष्टिः शुभा गन्धाः शङ्खदुन्दुभिनिस्वनाः । आसन्प्रवेशे पार्थानां तदद्भुतमिवाभवत् ।।"}, {"c": "1.1", "n": "78", "i": 79, "v": "तत्प्रीत्या चैव सर्वेषां पौराणां हर्षसंभवः । शब्द आसीन्महांस्तत्र दिवस्पृक्कीर्तिवर्धनः ।।"}, {"c": "1.1", "n": "79", "i": 80, "v": "तेऽप्यधीत्याखिलान्वेदाञ्शास्त्राणि विविधानि च । न्यवसन्पाण्डवास्तत्र पूजिता अकुतोभयाः ।।"}, {"c": "1.1", "n": "80", "i": 81, "v": "युधिष्ठिरस्य शौचेन प्रीताः प्रकृतयोऽभवन् । धृत्या च भीमसेनस्य विक्रमेणार्जुनस्य च ।।"}, {"c": "1.1", "n": "81", "i": 82, "v": "गुरुशुश्रूषया कुन्त्या यमयोर्विनयेन च । तुतोष लोकः सकलस्तेषां शौर्यगुणेन च ।।"}, {"c": "1.1", "n": "82", "i": 83, "v": "समवाये ततो राज्ञां कन्यां भर्तृस्वयंवराम् । प्राप्तवानर्जुनः कृष्णां कृत्वा कर्म सुदुष्करम् ।।"}, {"c": "1.1", "n": "83", "i": 84, "v": "ततः प्रभृति लोकेऽस्मिन्पूज्यः सर्वधनुष्मताम् । आदित्य इव दुष्प्रेक्ष्यः समरेष्वपि चाभवत् ।।"}, {"c": "1.1", "n": "84", "i": 85, "v": "स सर्वान्पार्थिवाञ्जित्वा सर्वांश्च महतो गणान् । आजहारार्जुनो राज्ञे राजसूयं महाक्रतुम् ।।"}, {"c": "1.1", "n": "85", "i": 86, "v": "अन्नवान्दक्षिणावांश्च सर्वैः समुदितो गुणैः । युधिष्ठिरेण संप्राप्तो राजसूयो महाक्रतुः ।।"}, {"c": "1.1", "n": "86", "i": 87, "v": "सुनयाद्वासुदेवस्य भीमार्जुनबलेन च । घातयित्वा जरासंधं चैद्यं च बलगर्वितम् ।।"}, {"c": "1.1", "n": "87", "i": 88, "v": "दुर्योधनमुपागच्छन्नर्हणानि ततस्ततः । मणिकाञ्चनरत्नानि गोहस्त्यश्वधनानि च ।।"}, {"c": "1.1", "n": "88", "i": 89, "v": "समृद्धां तां तथा दृष्ट्वा पाण्डवानां तदा श्रियम् । ईर्ष्यासमुत्थः सुमहांस्तस्य मन्युरजायत ।।"}, {"c": "1.1", "n": "89", "i": 90, "v": "विमानप्रतिमां चापि मयेन सुकृतां सभाम् । पाण्डवानामुपहृतां स दृष्ट्वा पर्यतप्यत ।।"}, {"c": "1.1", "n": "90", "i": 91, "v": "यत्रावहसितश्चासीत्प्रस्कन्दन्निव संभ्रमात् । प्रत्यक्षं वासुदेवस्य भीमेनानभिजातवत् ।।"}, {"c": "1.1", "n": "91", "i": 92, "v": "स भोगान्विविधान्भुञ्जन्रत्नानि विविधानि च । कथितो धृतराष्ट्रस्य विवर्णो हरिणः कृशः ।।"}, {"c": "1.1", "n": "92", "i": 93, "v": "अन्वजानात्ततो द्यूतं धृतराष्ट्रः सुतप्रियः । तच्छ्रुत्वा वासुदेवस्य कोपः समभवन्महान् ।।"}, {"c": "1.1", "n": "93", "i": 94, "v": "नातिप्रीतमनाश्चासीद्विवादांश्चान्वमोदत । द्यूतादीननयान्घोरान्प्रवृद्धांश्चाप्युपैक्षत ।।"}, {"c": "1.1", "n": "94", "i": 95, "v": "निरस्य विदुरं द्रोणं भीष्मं शारद्वतं कृपम् । विग्रहे तुमुले तस्मिन्नहन्क्षत्रं परस्परम् ।।"}, {"c": "1.1", "n": "95", "i": 96, "v": "जयत्सु पाण्डुपुत्रेषु श्रुत्वा सुमहदप्रियम् । दुर्योधनमतं ज्ञात्वा कर्णस्य शकुनेस्तथा । धृतराष्ट्रश्चिरं ध्यात्वा संजयं वाक्यमब्रवीत् ।।"}, {"c": "1.1", "n": "96", "i": 97, "v": "शृणु संजय मे सर्वं न मेऽसूयितुमर्हसि । श्रुतवानसि मेधावी बुद्धिमान्प्राज्ञसंमतः ।।"}, {"c": "1.1", "n": "97", "i": 98, "v": "न विग्रहे मम मतिर्न च प्रीये कुरुक्षये । न मे विशेषः पुत्रेषु स्वेषु पाण्डुसुतेषु च ।।"}, {"c": "1.1", "n": "98", "i": 99, "v": "वृद्धं मामभ्यसूयन्ति पुत्रा मन्युपरायणाः । अहं त्वचक्षुः कार्पण्यात्पुत्रप्रीत्या सहामि तत् । मुह्यन्तं चानुमुह्यामि दुर्योधनमचेतनम् ।।"}, {"c": "1.1", "n": "99", "i": 100, "v": "राजसूये श्रियं दृष्ट्वा पाण्डवस्य महौजसः । तच्चावहसनं प्राप्य सभारोहणदर्शने ।।"}, {"c": "1.1", "n": "100", "i": 101, "v": "अमर्षितः स्वयं जेतुमशक्तः पाण्डवान्रणे । निरुत्साहश्च संप्राप्तुं श्रियमक्षत्रियो यथा । गान्धारराजसहितश्छद्मद्यूतममन्त्रयत् ।।"}, {"c": "1.1", "n": "101", "i": 102, "v": "तत्र यद्यद्यथा ज्ञातं मया संजय तच्छृणु । श्रुत्वा हि मम वाक्यानि बुद्ध्या युक्तानि तत्त्वतः । ततो ज्ञास्यसि मां सौते प्रज्ञाचक्षुषमित्युत ।।"}, {"c": "1.1", "n": "102", "i": 103, "v": "यदाश्रौषं धनुरायम्य चित्रं; विद्धं लक्ष्यं पातितं वै पृथिव्याम् । कृष्णां हृतां पश्यतां सर्वराज्ञां; तदा नाशंसे विजयाय संजय ।।"}, {"c": "1.1", "n": "103", "i": 104, "v": "यदाश्रौषं द्वारकायां सुभद्रां; प्रसह्योढां माधवीमर्जुनेन । इन्द्रप्रस्थं वृष्णिवीरौ च यातौ; तदा नाशंसे विजयाय संजय ।।"}, {"c": "1.1", "n": "104", "i": 105, "v": "यदाश्रौषं देवराजं प्रवृष्टं; शरैर्दिव्यैर्वारितं चार्जुनेन । अग्निं तथा तर्पितं खाण्डवे च; तदा नाशंसे विजयाय संजय ।।"}, {"c": "1.1", "n": "105", "i": 106, "v": "यदाश्रौषं हृतराज्यं युधिष्ठिरं; पराजितं सौबलेनाक्षवत्याम् । अन्वागतं भ्रातृभिरप्रमेयै;स्तदा नाशंसे विजयाय संजय ।।"}, {"c": "1.1", "n": "106", "i": 107, "v": "यदाश्रौषं द्रौपदीमश्रुकण्ठीं; सभां नीतां दुःखितामेकवस्त्राम् । रजस्वलां नाथवतीमनाथव;त्तदा नाशंसे विजयाय संजय ।।"}, {"c": "1.1", "n": "107", "i": 108, "v": "यदाश्रौषं विविधास्तात चेष्टा; धर्मात्मनां प्रस्थितानां वनाय । ज्येष्ठप्रीत्या क्लिश्यतां पाण्डवानां; तदा नाशंसे विजयाय संजय ।।"}, {"c": "1.1", "n": "108", "i": 109, "v": "यदाश्रौषं स्नातकानां सहस्रै;रन्वागतं धर्मराजं वनस्थम् । भिक्षाभुजां ब्राह्मणानां महात्मनां; तदा नाशंसे विजयाय संजय ।।"}, {"c": "1.1", "n": "109", "i": 110, "v": "यदाश्रौषमर्जुनो देवदेवं; किरातरूपं त्र्यम्बकं तोष्य युद्धे । अवाप तत्पाशुपतं महास्त्रं; तदा नाशंसे विजयाय संजय ।।"}, {"c": "1.1", "n": "110", "i": 111, "v": "यदाश्रौषं त्रिदिवस्थं धनंजयं; शक्रात्साक्षाद्दिव्यमस्त्रं यथावत् । अधीयानं शंसितं सत्यसंधं; तदा नाशंसे विजयाय संजय ।।"}, {"c": "1.1", "n": "111", "i": 112, "v": "यदाश्रौषं वैश्रवणेन सार्धं; समागतं भीममन्यांश्च पार्थान् । तस्मिन्देशे मानुषाणामगम्ये; तदा नाशंसे विजयाय संजय ।।"}, {"c": "1.1", "n": "112", "i": 113, "v": "यदाश्रौषं घोषयात्रागतानां; बन्धं गन्धर्वैर्मोक्षणं चार्जुनेन । स्वेषां सुतानां कर्णबुद्धौ रतानां; तदा नाशंसे विजयाय संजय ।।"}, {"c": "1.1", "n": "113", "i": 114, "v": "यदाश्रौषं यक्षरूपेण धर्मं; समागतं धर्मराजेन सूत । प्रश्नानुक्तान्विब्रुवन्तं च सम्य;क्तदा नाशंसे विजयाय संजय ।।"}, {"c": "1.1", "n": "114", "i": 115, "v": "यदाश्रौषं मामकानां वरिष्ठा;न्धनंजयेनैकरथेन भग्नान् । विराटराष्ट्रे वसता महात्मना; तदा नाशंसे विजयाय संजय ।।"}, {"c": "1.1", "n": "115", "i": 116, "v": "यदाश्रौषं सत्कृतां मत्स्यराज्ञा; सुतां दत्तामुत्तरामर्जुनाय । तां चार्जुनः प्रत्यगृह्णात्सुतार्थे; तदा नाशंसे विजयाय संजय ।।"}, {"c": "1.1", "n": "116", "i": 117, "v": "यदाश्रौषं निर्जितस्याधनस्य; प्रव्राजितस्य स्वजनात्प्रच्युतस्य । अक्षौहिणीः सप्त युधिष्ठिरस्य; तदा नाशंसे विजयाय संजय ।।"}, {"c": "1.1", "n": "117", "i": 118, "v": "यदाश्रौषं नरनारायणौ तौ; कृष्णार्जुनौ वदतो नारदस्य । अहं द्रष्टा ब्रह्मलोके सदेति; तदा नाशंसे विजयाय संजय ।।"}, {"c": "1.1", "n": "118", "i": 119, "v": "यदाश्रौषं माधवं वासुदेवं; सर्वात्मना पाण्डवार्थे निविष्टम् । यस्येमां गां विक्रममेकमाहु;स्तदा नाशंसे विजयाय संजय ।।"}, {"c": "1.1", "n": "119", "i": 120, "v": "यदाश्रौषं कर्णदुर्योधनाभ्यां; बुद्धिं कृतां निग्रहे केशवस्य । तं चात्मानं बहुधा दर्शयानं; तदा नाशंसे विजयाय संजय ।।"}, {"c": "1.1", "n": "120", "i": 121, "v": "यदाश्रौषं वासुदेवे प्रयाते; रथस्यैकामग्रतस्तिष्ठमानाम् । आर्तां पृथां सान्त्वितां केशवेन; तदा नाशंसे विजयाय संजय ।।"}, {"c": "1.1", "n": "121", "i": 122, "v": "यदाश्रौषं मन्त्रिणं वासुदेवं; तथा भीष्मं शांतनवं च तेषाम् । भारद्वाजं चाशिषोऽनुब्रुवाणं; तदा नाशंसे विजयाय संजय ।।"}, {"c": "1.1", "n": "122", "i": 123, "v": "यदाश्रौषं कर्ण उवाच भीष्मं; नाहं योत्स्ये युध्यमाने त्वयीति । हित्वा सेनामपचक्राम चैव; तदा नाशंसे विजयाय संजय ।।"}, {"c": "1.1", "n": "123", "i": 124, "v": "यदाश्रौषं वासुदेवार्जुनौ तौ; तथा धनुर्गाण्डिवमप्रमेयम् । त्रीण्युग्रवीर्याणि समागतानि; तदा नाशंसे विजयाय संजय ।।"}, {"c": "1.1", "n": "124", "i": 125, "v": "यदाश्रौषं कश्मलेनाभिपन्ने; रथोपस्थे सीदमानेऽर्जुने वै । कृष्णं लोकान्दर्शयानं शरीरे; तदा नाशंसे विजयाय संजय ।।"}, {"c": "1.1", "n": "125", "i": 126, "v": "यदाश्रौषं भीष्मममित्रकर्शनं; निघ्नन्तमाजावयुतं रथानाम् । नैषां कश्चिद्वध्यते दृश्यरूप;स्तदा नाशंसे विजयाय संजय ।।"}, {"c": "1.1", "n": "126", "i": 127, "v": "यदाश्रौषं भीष्ममत्यन्तशूरं; हतं पार्थेनाहवेष्वप्रधृष्यम् । शिखण्डिनं पुरतः स्थापयित्वा; तदा नाशंसे विजयाय संजय ।।"}, {"c": "1.1", "n": "127", "i": 128, "v": "यदाश्रौषं शरतल्पे शयानं; वृद्धं वीरं सादितं चित्रपुङ्खैः । भीष्मं कृत्वा सोमकानल्पशेषां;स्तदा नाशंसे विजयाय संजय ।।"}, {"c": "1.1", "n": "128", "i": 129, "v": "यदाश्रौषं शांतनवे शयाने; पानीयार्थे चोदितेनार्जुनेन । भूमिं भित्त्वा तर्पितं तत्र भीष्मं; तदा नाशंसे विजयाय संजय ।।"}, {"c": "1.1", "n": "129", "i": 130, "v": "यदाश्रौषं शुक्रसूर्यौ च युक्तौ; कौन्तेयानामनुलोमौ जयाय । नित्यं चास्माञ्श्वापदा व्याभषन्त;स्तदा नाशंसे विजयाय संजय ।।"}, {"c": "1.1", "n": "130", "i": 131, "v": "यदा द्रोणो विविधानस्त्रमार्गा;न्विदर्शयन्समरे चित्रयोधी । न पाण्डवाञ्श्रेष्ठतमान्निहन्ति; तदा नाशंसे विजयाय संजय ।।"}, {"c": "1.1", "n": "131", "i": 132, "v": "यदाश्रौषं चास्मदीयान्महारथा;न्व्यवस्थितानर्जुनस्यान्तकाय । संशप्तकान्निहतानर्जुनेन; तदा नाशंसे विजयाय संजय ।।"}, {"c": "1.1", "n": "132", "i": 133, "v": "यदाश्रौषं व्यूहमभेद्यमन्यै;र्भारद्वाजेनात्तशस्त्रेण गुप्तम् । भित्त्वा सौभद्रं वीरमेकं प्रविष्टं; तदा नाशंसे विजयाय संजय ।।"}, {"c": "1.1", "n": "133", "i": 134, "v": "यदाभिमन्युं परिवार्य बालं; सर्वे हत्वा हृष्टरूपा बभूवुः । महारथाः पार्थमशक्नुवन्त;स्तदा नाशंसे विजयाय संजय ।।"}, {"c": "1.1", "n": "134", "i": 135, "v": "यदाश्रौषमभिमन्युं निहत्य; हर्षान्मूढान्क्रोशतो धार्तराष्ट्रान् । क्रोधं मुक्तं सैन्धवे चार्जुनेन; तदा नाशंसे विजयाय संजय ।।"}, {"c": "1.1", "n": "135", "i": 136, "v": "यदाश्रौषं सैन्धवार्थे प्रतिज्ञां; प्रतिज्ञातां तद्वधायार्जुनेन । सत्यां निस्तीर्णां शत्रुमध्ये च तेन; तदा नाशंसे विजयाय संजय ।।"}, {"c": "1.1", "n": "136", "i": 137, "v": "यदाश्रौषं श्रान्तहये धनंजये; मुक्त्वा हयान्पाययित्वोपवृत्तान् । पुनर्युक्त्वा वासुदेवं प्रयातं; तदा नाशंसे विजयाय संजय ।।"}, {"c": "1.1", "n": "137", "i": 138, "v": "यदाश्रौषं वाहनेष्वाश्वसत्सु; रथोपस्थे तिष्ठता गाण्डिवेन । सर्वान्योधान्वारितानर्जुनेन; तदा नाशंसे विजयाय संजय ।।"}, {"c": "1.1", "n": "138", "i": 139, "v": "यदाश्रौषं नागबलैर्दुरुत्सहं; द्रोणानीकं युयुधानं प्रमथ्य । यातं वार्ष्णेयं यत्र तौ कृष्णपार्थौ; तदा नाशंसे विजयाय संजय ।।"}, {"c": "1.1", "n": "139", "i": 140, "v": "यदाश्रौषं कर्णमासाद्य मुक्तं; वधाद्भीमं कुत्सयित्वा वचोभिः । धनुष्कोट्या तुद्य कर्णेन वीरं; तदा नाशंसे विजयाय संजय ।।"}, {"c": "1.1", "n": "140", "i": 141, "v": "यदा द्रोणः कृतवर्मा कृपश्च; कर्णो द्रौणिर्मद्रराजश्च शूरः । अमर्षयन्सैन्धवं वध्यमानं; तदा नाशंसे विजयाय संजय ।।"}, {"c": "1.1", "n": "141", "i": 142, "v": "यदाश्रौषं देवराजेन दत्तां; दिव्यां शक्तिं व्यंसितां माधवेन । घटोत्कचे राक्षसे घोररूपे; तदा नाशंसे विजयाय संजय ।।"}, {"c": "1.1", "n": "142", "i": 143, "v": "यदाश्रौषं कर्णघटोत्कचाभ्यां; युद्धे मुक्तां सूतपुत्रेण शक्तिम् । यया वध्यः समरे सव्यसाची; तदा नाशंसे विजयाय संजय ।।"}, {"c": "1.1", "n": "143", "i": 144, "v": "यदाश्रौषं द्रोणमाचार्यमेकं; धृष्टद्युम्नेनाभ्यतिक्रम्य धर्मम् । रथोपस्थे प्रायगतं विशस्तं; तदा नाशंसे विजयाय संजय ।।"}, {"c": "1.1", "n": "144", "i": 145, "v": "यदाश्रौषं द्रौणिना द्वैरथस्थं; माद्रीपुत्रं नकुलं लोकमध्ये । समं युद्धे पाण्डवं युध्यमानं; तदा नाशंसे विजयाय संजय ।।"}, {"c": "1.1", "n": "145", "i": 146, "v": "यदा द्रोणे निहते द्रोणपुत्रो; नारायणं दिव्यमस्त्रं विकुर्वन् । नैषामन्तं गतवान्पाण्डवानां; तदा नाशंसे विजयाय संजय ।।"}, {"c": "1.1", "n": "146", "i": 147, "v": "यदाश्रौषं कर्णमत्यन्तशूरं; हतं पार्थेनाहवेष्वप्रधृष्यम् । तस्मिन्भ्रातॄणां विग्रहे देवगुह्ये; तदा नाशंसे विजयाय संजय ।।"}, {"c": "1.1", "n": "147", "i": 148, "v": "यदाश्रौषं द्रोणपुत्रं कृपं च; दुःशासनं कृतवर्माणमुग्रम् । युधिष्ठिरं शून्यमधर्षयन्तं; तदा नाशंसे विजयाय संजय ।।"}, {"c": "1.1", "n": "148", "i": 149, "v": "यदाश्रौषं निहतं मद्रराजं; रणे शूरं धर्मराजेन सूत । सदा संग्रामे स्पर्धते यः स कृष्णं; तदा नाशंसे विजयाय संजय ।।"}, {"c": "1.1", "n": "149", "i": 150, "v": "यदाश्रौषं कलहद्यूतमूलं; मायाबलं सौबलं पाण्डवेन । हतं संग्रामे सहदेवेन पापं; तदा नाशंसे विजयाय संजय ।।"}, {"c": "1.1", "n": "150", "i": 151, "v": "यदाश्रौषं श्रान्तमेकं शयानं; ह्रदं गत्वा स्तम्भयित्वा तदम्भः । दुर्योधनं विरथं भग्नदर्पं; तदा नाशंसे विजयाय संजय ।।"}, {"c": "1.1", "n": "151", "i": 152, "v": "यदाश्रौषं पाण्डवांस्तिष्ठमाना;न्गङ्गाह्रदे वासुदेवेन सार्धम् । अमर्षणं धर्षयतः सुतं मे; तदा नाशंसे विजयाय संजय ।।"}, {"c": "1.1", "n": "152", "i": 153, "v": "यदाश्रौषं विविधांस्तात मार्गा;न्गदायुद्धे मण्डलं संचरन्तम् । मिथ्या हतं वासुदेवस्य बुद्ध्या; तदा नाशंसे विजयाय संजय ।।"}, {"c": "1.1", "n": "153", "i": 154, "v": "यदाश्रौषं द्रोणपुत्रादिभिस्तै;र्हतान्पाञ्चालान्द्रौपदेयांश्च सुप्तान् । कृतं बीभत्समयशस्यं च कर्म; तदा नाशंसे विजयाय संजय ।।"}, {"c": "1.1", "n": "154", "i": 155, "v": "यदाश्रौषं भीमसेनानुयातेन; अश्वत्थाम्ना परमास्त्रं प्रयुक्तम् । क्रुद्धेनैषीकमवधीद्येन गर्भं; तदा नाशंसे विजयाय संजय ।।"}, {"c": "1.1", "n": "155", "i": 156, "v": "यदाश्रौषं ब्रह्मशिरोऽर्जुनेन; मुक्तं स्वस्तीत्यस्त्रमस्त्रेण शान्तम् । अश्वत्थाम्ना मणिरत्नं च दत्तं; तदा नाशंसे विजयाय संजय ।।"}, {"c": "1.1", "n": "156", "i": 157, "v": "यदाश्रौषं द्रोणपुत्रेण गर्भे; वैराट्या वै पात्यमाने महास्त्रे । द्वैपायनः केशवो द्रोणपुत्रं; परस्परेणाभिशापैः शशाप ।।"}, {"c": "1.1", "n": "157", "i": 158, "v": "शोच्या गान्धारी पुत्रपौत्रैर्विहीना; तथा वध्वः पितृभिर्भ्रातृभिश्च । कृतं कार्यं दुष्करं पाण्डवेयैः; प्राप्तं राज्यमसपत्नं पुनस्तैः ।।"}, {"c": "1.1", "n": "158", "i": 159, "v": "कष्टं युद्धे दश शेषाः श्रुता मे; त्रयोऽस्माकं पाण्डवानां च सप्त । द्व्यूना विंशतिराहताक्षौहिणीनां; तस्मिन्संग्रामे विग्रहे क्षत्रियाणाम् ।।"}, {"c": "1.1", "n": "159", "i": 160, "v": "तमसा त्वभ्यवस्तीर्णो मोह आविशतीव माम् । संज्ञां नोपलभे सूत मनो विह्वलतीव मे ।।"}, {"c": "1.1", "n": "160", "i": 161, "v": "इत्युक्त्वा धृतराष्ट्रोऽथ विलप्य बहुदुःखितः । मूर्च्छितः पुनराश्वस्तः संजयं वाक्यमब्रवीत् ।।"}, {"c": "1.1", "n": "161", "i": 162, "v": "संजयैवंगते प्राणांस्त्यक्तुमिच्छामि माचिरम् । स्तोकं ह्यपि न पश्यामि फलं जीवितधारणे ।।"}, {"c": "1.1", "n": "162", "i": 163, "v": "तं तथावादिनं दीनं विलपन्तं महीपतिम् । गावल्गणिरिदं धीमान्महार्थं वाक्यमब्रवीत् ।।"}, {"c": "1.1", "n": "163", "i": 164, "v": "श्रुतवानसि वै राज्ञो महोत्साहान्महाबलान् । द्वैपायनस्य वदतो नारदस्य च धीमतः ।।"}, {"c": "1.1", "n": "164", "i": 165, "v": "महत्सु राजवंशेषु गुणैः समुदितेषु च । जातान्दिव्यास्त्रविदुषः शक्रप्रतिमतेजसः ।।"}, {"c": "1.1", "n": "165", "i": 166, "v": "धर्मेण पृथिवीं जित्वा यज्ञैरिष्ट्वाप्तदक्षिणैः । अस्मिँल्लोके यशः प्राप्य ततः कालवशं गताः ।।"}, {"c": "1.1", "n": "166", "i": 167, "v": "वैन्यं महारथं वीरं सृञ्जयं जयतां वरम् । सुहोत्रं रन्तिदेवं च कक्षीवन्तं तथौशिजम् ।।"}, {"c": "1.1", "n": "167", "i": 168, "v": "बाह्लीकं दमनं शैब्यं शर्यातिमजितं जितम् । विश्वामित्रममित्रघ्नमम्बरीषं महाबलम् ।।"}, {"c": "1.1", "n": "168", "i": 169, "v": "मरुत्तं मनुमिक्ष्वाकुं गयं भरतमेव च । रामं दाशरथिं चैव शशबिन्दुं भगीरथम् ।।"}, {"c": "1.1", "n": "169", "i": 170, "v": "ययातिं शुभकर्माणं देवैर्यो याजितः स्वयम् । चैत्ययूपाङ्किता भूमिर्यस्येयं सवनाकरा ।।"}, {"c": "1.1", "n": "170", "i": 171, "v": "इति राज्ञां चतुर्विंशन्नारदेन सुरर्षिणा । पुत्रशोकाभितप्ताय पुरा शैब्याय कीर्तिताः ।।"}, {"c": "1.1", "n": "171", "i": 172, "v": "तेभ्यश्चान्ये गताः पूर्वं राजानो बलवत्तराः । महारथा महात्मानः सर्वैः समुदिता गुणैः ।।"}, {"c": "1.1", "n": "172", "i": 173, "v": "पूरुः कुरुर्यदुः शूरो विष्वगश्वो महाधृतिः । अनेना युवनाश्वश्च ककुत्स्थो विक्रमी रघुः ।।"}, {"c": "1.1", "n": "173", "i": 174, "v": "विजिती वीतिहोत्रश्च भवः श्वेतो बृहद्गुरुः । उशीनरः शतरथः कङ्को दुलिदुहो द्रुमः ।।"}, {"c": "1.1", "n": "174", "i": 175, "v": "दम्भोद्भवः परो वेनः सगरः संकृतिर्निमिः । अजेयः परशुः पुण्ड्रः शंभुर्देवावृधोऽनघः ।।"}, {"c": "1.1", "n": "175", "i": 176, "v": "देवाह्वयः सुप्रतिमः सुप्रतीको बृहद्रथः । महोत्साहो विनीतात्मा सुक्रतुर्नैषधो नलः ।।"}, {"c": "1.1", "n": "176", "i": 177, "v": "सत्यव्रतः शान्तभयः सुमित्रः सुबलः प्रभुः । जानुजङ्घोऽनरण्योऽर्कः प्रियभृत्यः शुभव्रतः ।।"}, {"c": "1.1", "n": "177", "i": 178, "v": "बलबन्धुर्निरामर्दः केतुशृङ्गो बृहद्बलः । धृष्टकेतुर्बृहत्केतुर्दीप्तकेतुर्निरामयः ।।"}, {"c": "1.1", "n": "178", "i": 179, "v": "अविक्षित्प्रबलो धूर्तः कृतबन्धुर्दृढेषुधिः । महापुराणः संभाव्यः प्रत्यङ्गः परहा श्रुतिः ।।"}, {"c": "1.1", "n": "179", "i": 180, "v": "एते चान्ये च बहवः शतशोऽथ सहस्रशः । श्रूयन्तेऽयुतशश्चान्ये संख्याताश्चापि पद्मशः ।।"}, {"c": "1.1", "n": "180", "i": 181, "v": "हित्वा सुविपुलान्भोगान्बुद्धिमन्तो महाबलाः । राजानो निधनं प्राप्तास्तव पुत्रैर्महत्तमाः ।।"}, {"c": "1.1", "n": "181", "i": 182, "v": "येषां दिव्यानि कर्माणि विक्रमस्त्याग एव च । माहात्म्यमपि चास्तिक्यं सत्यता शौचमार्जवम् ।।"}, {"c": "1.1", "n": "182", "i": 183, "v": "विद्वद्भिः कथ्यते लोके पुराणैः कविसत्तमैः । सर्वर्द्धिगुणसंपन्नास्ते चापि निधनं गताः ।।"}, {"c": "1.1", "n": "183", "i": 184, "v": "तव पुत्रा दुरात्मानः प्रतप्ताश्चैव मन्युना । लुब्धा दुर्वृत्तभूयिष्ठा न ताञ्शोचितुमर्हसि ।।"}, {"c": "1.1", "n": "184", "i": 185, "v": "श्रुतवानसि मेधावी बुद्धिमान्प्राज्ञसंमतः । येषां शास्त्रानुगा बुद्धिर्न ते मुह्यन्ति भारत ।।"}, {"c": "1.1", "n": "185", "i": 186, "v": "निग्रहानुग्रहौ चापि विदितौ ते नराधिप । नात्यन्तमेवानुवृत्तिः श्रूयते पुत्ररक्षणे ।।"}, {"c": "1.1", "n": "186", "i": 187, "v": "भवितव्यं तथा तच्च नातः शोचितुमर्हसि । दैवं प्रज्ञाविशेषेण को निवर्तितुमर्हति ।।"}, {"c": "1.1", "n": "187", "i": 188, "v": "विधातृविहितं मार्गं न कश्चिदतिवर्तते । कालमूलमिदं सर्वं भावाभावौ सुखासुखे ।।"}, {"c": "1.1", "n": "188", "i": 189, "v": "कालः पचति भूतानि कालः संहरति प्रजाः । निर्दहन्तं प्रजाः कालं कालः शमयते पुनः ।।"}, {"c": "1.1", "n": "189", "i": 190, "v": "कालो विकुरुते भावान्सर्वाँल्लोके शुभाशुभान् । कालः संक्षिपते सर्वाः प्रजा विसृजते पुनः । कालः सर्वेषु भूतेषु चरत्यविधृतः समः ।।"}, {"c": "1.1", "n": "190", "i": 191, "v": "अतीतानागता भावा ये च वर्तन्ति सांप्रतम् । तान्कालनिर्मितान्बुद्ध्वा न संज्ञां हातुमर्हसि ।।"}, {"c": "1.1", "t": "सूत उवाच ।"}, {"c": "1.1", "n": "191", "i": 192, "v": "अत्रोपनिषदं पुण्यां कृष्णद्वैपायनोऽब्रवीत् । भारताध्ययनात्पुण्यादपि पादमधीयतः । श्रद्दधानस्य पूयन्ते सर्वपापान्यशेषतः ।।"}, {"c": "1.1", "n": "192", "i": 193, "v": "देवर्षयो ह्यत्र पुण्या ब्रह्मराजर्षयस्तथा । कीर्त्यन्ते शुभकर्माणस्तथा यक्षमहोरगाः ।।"}, {"c": "1.1", "n": "193", "i": 194, "v": "भगवान्वासुदेवश्च कीर्त्यतेऽत्र सनातनः । स हि सत्यमृतं चैव पवित्रं पुण्यमेव च ।।"}, {"c": "1.1", "n": "194", "i": 195, "v": "शाश्वतं ब्रह्म परमं ध्रुवं ज्योतिः सनातनम् । यस्य दिव्यानि कर्माणि कथयन्ति मनीषिणः ।।"}, {"c": "1.1", "n": "195", "i": 196, "v": "असत्सत्सदसच्चैव यस्माद्देवात्प्रवर्तते । संततिश्च प्रवृत्तिश्च जन्म मृत्युः पुनर्भवः ।।"}, {"c": "1.1", "n": "196", "i": 197, "v": "अध्यात्मं श्रूयते यच्च पञ्चभूतगुणात्मकम् । अव्यक्तादि परं यच्च स एव परिगीयते ।।"}, {"c": "1.1", "n": "197", "i": 198, "v": "यत्तद्यतिवरा युक्ता ध्यानयोगबलान्विताः । प्रतिबिम्बमिवादर्शे पश्यन्त्यात्मन्यवस्थितम् ।।"}, {"c": "1.1", "n": "198", "i": 199, "v": "श्रद्दधानः सदोद्युक्तः सत्यधर्मपरायणः । आसेवन्निममध्यायं नरः पापात्प्रमुच्यते ।।"}, {"c": "1.1", "n": "199", "i": 200, "v": "अनुक्रमणिमध्यायं भारतस्येममादितः । आस्तिकः सततं शृण्वन्न कृच्छ्रेष्ववसीदति ।।"}, {"c": "1.1", "n": "200", "i": 201, "v": "उभे संध्ये जपन्किंचित्सद्यो मुच्येत किल्बिषात् । अनुक्रमण्या यावत्स्यादह्ना रात्र्या च संचितम् ।।"}, {"c": "1.1", "n": "201", "i": 202, "v": "भारतस्य वपुर्ह्येतत्सत्यं चामृतमेव च । नवनीतं यथा दध्नो द्विपदां ब्राह्मणो यथा ।।"}, {"c": "1.1", "n": "202", "i": 203, "v": "ह्रदानामुदधिः श्रेष्ठो गौर्वरिष्ठा चतुष्पदाम् । यथैतानि वरिष्ठानि तथा भारतमुच्यते ।।"}, {"c": "1.1", "n": "203", "i": 204, "v": "यश्चैनं श्रावयेच्छ्राद्धे ब्राह्मणान्पादमन्ततः । अक्षय्यमन्नपानं तत्पितॄंस्तस्योपतिष्ठति ।।"}, {"c": "1.1", "n": "204", "i": 205, "v": "इतिहासपुराणाभ्यां वेदं समुपबृंहयेत् । बिभेत्यल्पश्रुताद्वेदो मामयं प्रतरिष्यति ।।"}, {"c": "1.1", "n": "205", "i": 206, "v": "कार्ष्णं वेदमिमं विद्वाञ्श्रावयित्वार्थमश्नुते । भ्रूणहत्याकृतं चापि पापं जह्यान्न संशयः ।।"}, {"c": "1.1", "n": "206", "i": 207, "v": "य इमं शुचिरध्यायं पठेत्पर्वणि पर्वणि । अधीतं भारतं तेन कृत्स्नं स्यादिति मे मतिः ।।"}, {"c": "1.1", "n": "207", "i": 208, "v": "यश्चेमं शृणुयान्नित्यमार्षं श्रद्धासमन्वितः । स दीर्घमायुः कीर्तिं च स्वर्गतिं चाप्नुयान्नरः ।।"}, {"c": "1.1", "n": "208", "i": 209, "v": "चत्वार एकतो वेदा भारतं चैकमेकतः । समागतैः सुरर्षिभिस्तुलामारोपितं पुरा । महत्त्वे च गुरुत्वे च ध्रियमाणं ततोऽधिकम् ।।"}, {"c": "1.1", "n": "209", "i": 210, "v": "महत्त्वाद्भारवत्त्वाच्च महाभारतमुच्यते । निरुक्तमस्य यो वेद सर्वपापैः प्रमुच्यते ।।"}, {"c": "1.1", "n": "210", "i": 211, "v": "तपो न कल्कोऽध्ययनं न कल्कः; स्वाभाविको वेदविधिर्न कल्कः । प्रसह्य वित्ताहरणं न कल्क;स्तान्येव भावोपहतानि कल्कः ।।"}, {"c": "1.2", "t": "ऋषय ऊचुः ।"}, {"c": "1.2", "n": "1", "i": 212, "v": "समन्तपञ्चकमिति यदुक्तं सूतनन्दन । एतत्सर्वं यथान्यायं श्रोतुमिच्छामहे वयम् ।।"}, {"c": "1.2", "t": "सूत उवाच ।"}, {"c": "1.2", "n": "2", "i": 213, "v": "शुश्रूषा यदि वो विप्रा ब्रुवतश्च कथाः शुभाः । समन्तपञ्चकाख्यं च श्रोतुमर्हथ सत्तमाः ।।"}, {"c": "1.2", "n": "3", "i": 214, "v": "त्रेताद्वापरयोः संधौ रामः शस्त्रभृतां वरः । असकृत्पार्थिवं क्षत्रं जघानामर्षचोदितः ।।"}, {"c": "1.2", "n": "4", "i": 215, "v": "स सर्वं क्षत्रमुत्साद्य स्ववीर्येणानलद्युतिः । समन्तपञ्चके पञ्च चकार रुधिरह्रदान् ।।"}, {"c": "1.2", "n": "5", "i": 216, "v": "स तेषु रुधिराम्भस्सु ह्रदेषु क्रोधमूर्च्छितः । पितॄन्संतर्पयामास रुधिरेणेति नः श्रुतम् ।।"}, {"c": "1.2", "n": "6", "i": 217, "v": "अथर्चीकादयोऽभ्येत्य पितरो ब्राह्मणर्षभम् । तं क्षमस्वेति सिषिधुस्ततः स विरराम ह ।।"}, {"c": "1.2", "n": "7", "i": 218, "v": "तेषां समीपे यो देशो ह्रदानां रुधिराम्भसाम् । समन्तपञ्चकमिति पुण्यं तत्परिकीर्तितम् ।।"}, {"c": "1.2", "n": "8", "i": 219, "v": "येन लिङ्गेन यो देशो युक्तः समुपलक्ष्यते । तेनैव नाम्ना तं देशं वाच्यमाहुर्मनीषिणः ।।"}, {"c": "1.2", "n": "9", "i": 220, "v": "अन्तरे चैव संप्राप्ते कलिद्वापरयोरभूत् । समन्तपञ्चके युद्धं कुरुपाण्डवसेनयोः ।।"}, {"c": "1.2", "n": "10", "i": 221, "v": "तस्मिन्परमधर्मिष्ठे देशे भूदोषवर्जिते । अष्टादश समाजग्मुरक्षौहिण्यो युयुत्सया ।।"}, {"c": "1.2", "n": "11", "i": 222, "v": "एवं नामाभिनिर्वृत्तं तस्य देशस्य वै द्विजाः । पुण्यश्च रमणीयश्च स देशो वः प्रकीर्तितः ।।"}, {"c": "1.2", "n": "12", "i": 223, "v": "तदेतत्कथितं सर्वं मया वो मुनिसत्तमाः । यथा देशः स विख्यातस्त्रिषु लोकेषु विश्रुतः ।।"}, {"c": "1.2", "t": "ऋषय ऊचुः ।"}, {"c": "1.2", "n": "13", "i": 224, "v": "अक्षौहिण्य इति प्रोक्तं यत्त्वया सूतनन्दन । एतदिच्छामहे श्रोतुं सर्वमेव यथातथम् ।।"}, {"c": "1.2", "n": "14", "i": 225, "v": "अक्षौहिण्याः परीमाणं रथाश्वनरदन्तिनाम् । यथावच्चैव नो ब्रूहि सर्वं हि विदितं तव ।।"}, {"c": "1.2", "t": "सूत उवाच ।"}, {"c": "1.2", "n": "15", "i": 226, "v": "एको रथो गजश्चैको नराः पञ्च पदातयः । त्रयश्च तुरगास्तज्ज्ञैः पत्तिरित्यभिधीयते ।।"}, {"c": "1.2", "n": "16", "i": 227, "v": "पत्तिं तु त्रिगुणामेतामाहुः सेनामुखं बुधाः । त्रीणि सेनामुखान्येको गुल्म इत्यभिधीयते ।।"}, {"c": "1.2", "n": "17", "i": 228, "v": "त्रयो गुल्मा गणो नाम वाहिनी तु गणास्त्रयः । स्मृतास्तिस्रस्तु वाहिन्यः पृतनेति विचक्षणैः ।।"}, {"c": "1.2", "n": "18", "i": 229, "v": "चमूस्तु पृतनास्तिस्रस्तिस्रश्चम्वस्त्वनीकिनी । अनीकिनीं दशगुणां प्राहुरक्षौहिणीं बुधाः ।।"}, {"c": "1.2", "n": "19", "i": 230, "v": "अक्षौहिण्याः प्रसंख्यानं रथानां द्विजसत्तमाः । संख्यागणिततत्त्वज्ञैः सहस्राण्येकविंशतिः ।।"}, {"c": "1.2", "n": "20", "i": 231, "v": "शतान्युपरि चैवाष्टौ तथा भूयश्च सप्ततिः । गजानां तु परीमाणमेतदेवात्र निर्दिशेत् ।।"}, {"c": "1.2", "n": "21", "i": 232, "v": "ज्ञेयं शतसहस्रं तु सहस्राणि तथा नव । नराणामपि पञ्चाशच्छतानि त्रीणि चानघाः ।।"}, {"c": "1.2", "n": "22", "i": 233, "v": "पञ्चषष्टिसहस्राणि तथाश्वानां शतानि च । दशोत्तराणि षट्प्राहुर्यथावदिह संख्यया ।।"}, {"c": "1.2", "n": "23", "i": 234, "v": "एतामक्षौहिणीं प्राहुः संख्यातत्त्वविदो जनाः । यां वः कथितवानस्मि विस्तरेण द्विजोत्तमाः ।।"}, {"c": "1.2", "n": "24", "i": 235, "v": "एतया संख्यया ह्यासन्कुरुपाण्डवसेनयोः । अक्षौहिण्यो द्विजश्रेष्ठाः पिण्डेनाष्टादशैव ताः ।।"}, {"c": "1.2", "n": "25", "i": 236, "v": "समेतास्तत्र वै देशे तत्रैव निधनं गताः । कौरवान्कारणं कृत्वा कालेनाद्भुतकर्मणा ।।"}, {"c": "1.2", "n": "26", "i": 237, "v": "अहानि युयुधे भीष्मो दशैव परमास्त्रवित् । अहानि पञ्च द्रोणस्तु ररक्ष कुरुवाहिनीम् ।।"}, {"c": "1.2", "n": "27", "i": 238, "v": "अहनी युयुधे द्वे तु कर्णः परबलार्दनः । शल्योऽर्धदिवसं त्वासीद्गदायुद्धमतः परम् ।।"}, {"c": "1.2", "n": "28", "i": 239, "v": "तस्यैव तु दिनस्यान्ते हार्दिक्यद्रौणिगौतमाः । प्रसुप्तं निशि विश्वस्तं जघ्नुर्यौधिष्ठिरं बलम् ।।"}, {"c": "1.2", "n": "29", "i": 240, "v": "यत्तु शौनकसत्रे ते भारताख्यानविस्तरम् । आख्यास्ये तत्र पौलोममाख्यानं चादितः परम् ।।"}, {"c": "1.2", "n": "30", "i": 241, "v": "विचित्रार्थपदाख्यानमनेकसमयान्वितम् । अभिपन्नं नरैः प्राज्ञैर्वैराग्यमिव मोक्षिभिः ।।"}, {"c": "1.2", "n": "31", "i": 242, "v": "आत्मेव वेदितव्येषु प्रियेष्विव च जीवितम् । इतिहासः प्रधानार्थः श्रेष्ठः सर्वागमेष्वयम् ।।"}, {"c": "1.2", "n": "32", "i": 243, "v": "इतिहासोत्तमे ह्यस्मिन्नर्पिता बुद्धिरुत्तमा । स्वरव्यञ्जनयोः कृत्स्ना लोकवेदाश्रयेव वाक् ।।"}, {"c": "1.2", "n": "33", "i": 244, "v": "अस्य प्रज्ञाभिपन्नस्य विचित्रपदपर्वणः । भारतस्येतिहासस्य श्रूयतां पर्वसंग्रहः ।।"}, {"c": "1.2", "n": "34", "i": 245, "v": "पर्वानुक्रमणी पूर्वं द्वितीयं पर्वसंग्रहः । पौष्यं पौलोममास्तीकमादिवंशावतारणम् ।।"}, {"c": "1.2", "n": "35", "i": 246, "v": "ततः संभवपर्वोक्तमद्भुतं देवनिर्मितम् । दाहो जतुगृहस्यात्र हैडिम्बं पर्व चोच्यते ।।"}, {"c": "1.2", "n": "36", "i": 247, "v": "ततो बकवधः पर्व पर्व चैत्ररथं ततः । ततः स्वयंवरं देव्याः पाञ्चाल्याः पर्व चोच्यते ।।"}, {"c": "1.2", "n": "37", "i": 248, "v": "क्षत्रधर्मेण निर्जित्य ततो वैवाहिकं स्मृतम् । विदुरागमनं पर्व राज्यलम्भस्तथैव च ।।"}, {"c": "1.2", "n": "38", "i": 249, "v": "अर्जुनस्य वने वासः सुभद्राहरणं ततः । सुभद्राहरणादूर्ध्वं ज्ञेयं हरणहारिकम् ।।"}, {"c": "1.2", "n": "39", "i": 250, "v": "ततः खाण्डवदाहाख्यं तत्रैव मयदर्शनम् । सभापर्व ततः प्रोक्तं मन्त्रपर्व ततः परम् ।।"}, {"c": "1.2", "n": "40", "i": 251, "v": "जरासंधवधः पर्व पर्व दिग्विजयस्तथा । पर्व दिग्विजयादूर्ध्वं राजसूयिकमुच्यते ।।"}, {"c": "1.2", "n": "41", "i": 252, "v": "ततश्चार्घाभिहरणं शिशुपालवधस्ततः । द्यूतपर्व ततः प्रोक्तमनुद्यूतमतः परम् ।।"}, {"c": "1.2", "n": "42", "i": 253, "v": "तत आरण्यकं पर्व किर्मीरवध एव च । ईश्वरार्जुनयोर्युद्धं पर्व कैरातसंज्ञितम् ।।"}, {"c": "1.2", "n": "43", "i": 254, "v": "इन्द्रलोकाभिगमनं पर्व ज्ञेयमतः परम् । तीर्थयात्रा ततः पर्व कुरुराजस्य धीमतः ।।"}, {"c": "1.2", "n": "44", "i": 255, "v": "जटासुरवधः पर्व यक्षयुद्धमतः परम् । तथैवाजगरं पर्व विज्ञेयं तदनन्तरम् ।।"}, {"c": "1.2", "n": "45", "i": 256, "v": "मार्कण्डेयसमस्या च पर्वोक्तं तदनन्तरम् । संवादश्च ततः पर्व द्रौपदीसत्यभामयोः ।।"}, {"c": "1.2", "n": "46", "i": 257, "v": "घोषयात्रा ततः पर्व मृगस्वप्नभयं ततः । व्रीहिद्रौणिकमाख्यानं ततोऽनन्तरमुच्यते ।।"}, {"c": "1.2", "n": "47", "i": 258, "v": "द्रौपदीहरणं पर्व सैन्धवेन वनात्ततः । कुण्डलाहरणं पर्व ततः परमिहोच्यते ।।"}, {"c": "1.2", "n": "48", "i": 259, "v": "आरणेयं ततः पर्व वैराटं तदनन्तरम् । कीचकानां वधः पर्व पर्व गोग्रहणं ततः ।।"}, {"c": "1.2", "n": "49", "i": 260, "v": "अभिमन्युना च वैराट्याः पर्व वैवाहिकं स्मृतम् । उद्योगपर्व विज्ञेयमत ऊर्ध्वं महाद्भुतम् ।।"}, {"c": "1.2", "n": "50", "i": 261, "v": "ततः संजययानाख्यं पर्व ज्ञेयमतः परम् । प्रजागरं ततः पर्व धृतराष्ट्रस्य चिन्तया ।।"}, {"c": "1.2", "n": "51", "i": 262, "v": "पर्व सानत्सुजातं च गुह्यमध्यात्मदर्शनम् । यानसंधिस्ततः पर्व भगवद्यानमेव च ।।"}, {"c": "1.2", "n": "52", "i": 263, "v": "ज्ञेयं विवादपर्वात्र कर्णस्यापि महात्मनः । निर्याणं पर्व च ततः कुरुपाण्डवसेनयोः ।।"}, {"c": "1.2", "n": "53", "i": 264, "v": "रथातिरथसंख्या च पर्वोक्तं तदनन्तरम् । उलूकदूतागमनं पर्वामर्षविवर्धनम् ।।"}, {"c": "1.2", "n": "54", "i": 265, "v": "अम्बोपाख्यानमपि च पर्व ज्ञेयमतः परम् । भीष्माभिषेचनं पर्व ज्ञेयमद्भुतकारणम् ।।"}, {"c": "1.2", "n": "55", "i": 266, "v": "जम्बूखण्डविनिर्माणं पर्वोक्तं तदनन्तरम् । भूमिपर्व ततो ज्ञेयं द्वीपविस्तरकीर्तनम् ।।"}, {"c": "1.2", "n": "56", "i": 267, "v": "पर्वोक्तं भगवद्गीता पर्व भीष्मवधस्ततः । द्रोणाभिषेकः पर्वोक्तं संशप्तकवधस्ततः ।।"}, {"c": "1.2", "n": "57", "i": 268, "v": "अभिमन्युवधः पर्व प्रतिज्ञापर्व चोच्यते । जयद्रथवधः पर्व घटोत्कचवधस्ततः ।।"}, {"c": "1.2", "n": "58", "i": 269, "v": "ततो द्रोणवधः पर्व विज्ञेयं लोमहर्षणम् । मोक्षो नारायणास्त्रस्य पर्वानन्तरमुच्यते ।।"}, {"c": "1.2", "n": "59", "i": 270, "v": "कर्णपर्व ततो ज्ञेयं शल्यपर्व ततः परम् । ह्रदप्रवेशनं पर्व गदायुद्धमतः परम् ।।"}, {"c": "1.2", "n": "60", "i": 271, "v": "सारस्वतं ततः पर्व तीर्थवंशगुणान्वितम् । अत ऊर्ध्वं तु बीभत्सं पर्व सौप्तिकमुच्यते ।।"}, {"c": "1.2", "n": "61", "i": 272, "v": "ऐषीकं पर्व निर्दिष्टमत ऊर्ध्वं सुदारुणम् । जलप्रदानिकं पर्व स्त्रीपर्व च ततः परम् ।।"}, {"c": "1.2", "n": "62", "i": 273, "v": "श्राद्धपर्व ततो ज्ञेयं कुरूणामौर्ध्वदेहिकम् । आभिषेचनिकं पर्व धर्मराजस्य धीमतः ।।"}, {"c": "1.2", "n": "63", "i": 274, "v": "चार्वाकनिग्रहः पर्व रक्षसो ब्रह्मरूपिणः । प्रविभागो गृहाणां च पर्वोक्तं तदनन्तरम् ।।"}, {"c": "1.2", "n": "64", "i": 275, "v": "शान्तिपर्व ततो यत्र राजधर्मानुकीर्तनम् । आपद्धर्मश्च पर्वोक्तं मोक्षधर्मस्ततः परम् ।।"}, {"c": "1.2", "n": "65", "i": 276, "v": "ततः पर्व परिज्ञेयमानुशासनिकं परम् । स्वर्गारोहणिकं पर्व ततो भीष्मस्य धीमतः ।।"}, {"c": "1.2", "n": "66", "i": 277, "v": "ततोऽश्वमेधिकं पर्व सर्वपापप्रणाशनम् । अनुगीता ततः पर्व ज्ञेयमध्यात्मवाचकम् ।।"}, {"c": "1.2", "n": "67", "i": 278, "v": "पर्व चाश्रमवासाख्यं पुत्रदर्शनमेव च । नारदागमनं पर्व ततः परमिहोच्यते ।।"}, {"c": "1.2", "n": "68", "i": 279, "v": "मौसलं पर्व च ततो घोरं समनुवर्ण्यते । महाप्रस्थानिकं पर्व स्वर्गारोहणिकं ततः ।।"}, {"c": "1.2", "n": "69", "i": 280, "v": "हरिवंशस्ततः पर्व पुराणं खिलसंज्ञितम् । भविष्यत्पर्व चाप्युक्तं खिलेष्वेवाद्भुतं महत् ।।"}, {"c": "1.2", "n": "70", "i": 281, "v": "एतत्पर्वशतं पूर्णं व्यासेनोक्तं महात्मना । यथावत्सूतपुत्रेण लोमहर्षणिना पुनः ।।"}, {"c": "1.2", "n": "71", "i": 282, "v": "कथितं नैमिषारण्ये पर्वाण्यष्टादशैव तु । समासो भारतस्यायं तत्रोक्तः पर्वसंग्रहः ।।"}, {"c": "1.2", "n": "72", "i": 283, "v": "पौष्ये पर्वणि माहात्म्यमुत्तङ्कस्योपवर्णितम् । पौलोमे भृगुवंशस्य विस्तारः परिकीर्तितः ।।"}, {"c": "1.2", "n": "73", "i": 284, "v": "आस्तीके सर्वनागानां गरुडस्य च संभवः । क्षीरोदमथनं चैव जन्मोच्छैःश्रवसस्तथा ।।"}, {"c": "1.2", "n": "74", "i": 285, "v": "यजतः सर्पसत्रेण राज्ञः पारिक्षितस्य च । कथेयमभिनिर्वृत्ता भारतानां महात्मनाम् ।।"}, {"c": "1.2", "n": "75", "i": 286, "v": "विविधाः संभवा राज्ञामुक्ताः संभवपर्वणि । अन्येषां चैव विप्राणामृषेर्द्वैपायनस्य च ।।"}, {"c": "1.2", "n": "76", "i": 287, "v": "अंशावतरणं चात्र देवानां परिकीर्तितम् । दैत्यानां दानवानां च यक्षाणां च महौजसाम् ।।"}, {"c": "1.2", "n": "77", "i": 288, "v": "नागानामथ सर्पाणां गन्धर्वाणां पतत्रिणाम् । अन्येषां चैव भूतानां विविधानां समुद्भवः ।।"}, {"c": "1.2", "n": "78", "i": 289, "v": "वसूनां पुनरुत्पत्तिर्भागीरथ्यां महात्मनाम् । शंतनोर्वेश्मनि पुनस्तेषां चारोहणं दिवि ।।"}, {"c": "1.2", "n": "79", "i": 290, "v": "तेजोंशानां च संघाताद्भीष्मस्याप्यत्र संभवः । राज्यान्निवर्तनं चैव ब्रह्मचर्यव्रते स्थितिः ।।"}, {"c": "1.2", "n": "80", "i": 291, "v": "प्रतिज्ञापालनं चैव रक्षा चित्राङ्गदस्य च । हते चित्राङ्गदे चैव रक्षा भ्रातुर्यवीयसः ।।"}, {"c": "1.2", "n": "81", "i": 292, "v": "विचित्रवीर्यस्य तथा राज्ये संप्रतिपादनम् । धर्मस्य नृषु संभूतिरणीमाण्डव्यशापजा ।।"}, {"c": "1.2", "n": "82", "i": 293, "v": "कृष्णद्वैपायनाच्चैव प्रसूतिर्वरदानजा । धृतराष्ट्रस्य पाण्डोश्च पाण्डवानां च संभवः ।।"}, {"c": "1.2", "n": "83", "i": 294, "v": "वारणावतयात्रा च मन्त्रो दुर्योधनस्य च । विदुरस्य च वाक्येन सुरुङ्गोपक्रमक्रिया ।।"}, {"c": "1.2", "n": "84", "i": 295, "v": "पाण्डवानां वने घोरे हिडिम्बायाश्च दर्शनम् । घटोत्कचस्य चोत्पत्तिरत्रैव परिकीर्तिता ।।"}, {"c": "1.2", "n": "85", "i": 296, "v": "अज्ञातचर्या पाण्डूनां वासो ब्राह्मणवेश्मनि । बकस्य निधनं चैव नागराणां च विस्मयः ।।"}, {"c": "1.2", "n": "86", "i": 297, "v": "अङ्गारपर्णं निर्जित्य गङ्गाकूलेऽर्जुनस्तदा । भ्रातृभिः सहितः सर्वैः पाञ्चालानभितो ययौ ।।"}, {"c": "1.2", "n": "87", "i": 298, "v": "तापत्यमथ वासिष्ठमौर्वं चाख्यानमुत्तमम् । पञ्चेन्द्राणामुपाख्यानमत्रैवाद्भुतमुच्यते ।।"}, {"c": "1.2", "n": "88", "i": 299, "v": "पञ्चानामेकपत्नीत्वे विमर्शो द्रुपदस्य च । द्रौपद्या देवविहितो विवाहश्चाप्यमानुषः ।।"}, {"c": "1.2", "n": "89", "i": 300, "v": "विदुरस्य च संप्राप्तिर्दर्शनं केशवस्य च । खाण्डवप्रस्थवासश्च तथा राज्यार्धशासनम् ।।"}, {"c": "1.2", "n": "90", "i": 301, "v": "नारदस्याज्ञया चैव द्रौपद्याः समयक्रिया । सुन्दोपसुन्दयोस्तत्र उपाख्यानं प्रकीर्तितम् ।।"}, {"c": "1.2", "n": "91", "i": 302, "v": "पार्थस्य वनवासश्च उलूप्या पथि संगमः । पुण्यतीर्थानुसंयानं बभ्रुवाहनजन्म च ।।"}, {"c": "1.2", "n": "92", "i": 303, "v": "द्वारकायां सुभद्रा च कामयानेन कामिनी । वासुदेवस्यानुमते प्राप्ता चैव किरीटिना ।।"}, {"c": "1.2", "n": "93", "i": 304, "v": "हरणं गृह्य संप्राप्ते कृष्णे देवकिनन्दने । संप्राप्तिश्चक्रधनुषोः खाण्डवस्य च दाहनम् ।।"}, {"c": "1.2", "n": "94", "i": 305, "v": "अभिमन्योः सुभद्रायां जन्म चोत्तमतेजसः । मयस्य मोक्षो ज्वलनाद्भुजंगस्य च मोक्षणम् । महर्षेर्मन्दपालस्य शार्ङ्ग्यं तनयसंभवः ।।"}, {"c": "1.2", "n": "95", "i": 306, "v": "इत्येतदादिपर्वोक्तं प्रथमं बहुविस्तरम् । अध्यायानां शते द्वे तु संख्याते परमर्षिणा । अष्टादशैव चाध्याया व्यासेनोत्तमतेजसा ।।"}, {"c": "1.2", "n": "96", "i": 307, "v": "सप्त श्लोकसहस्राणि तथा नव शतानि च । श्लोकाश्च चतुराशीतिर्दृष्टो ग्रन्थो महात्मना ।।"}, {"c": "1.2", "n": "97", "i": 308, "v": "द्वितीयं तु सभापर्व बहुवृत्तान्तमुच्यते । सभाक्रिया पाण्डवानां किंकराणां च दर्शनम् ।।"}, {"c": "1.2", "n": "98", "i": 309, "v": "लोकपालसभाख्यानं नारदाद्देवदर्शनात् । राजसूयस्य चारम्भो जरासंधवधस्तथा ।।"}, {"c": "1.2", "n": "99", "i": 310, "v": "गिरिव्रजे निरुद्धानां राज्ञां कृष्णेन मोक्षणम् । राजसूयेऽर्घसंवादे शिशुपालवधस्तथा ।।"}, {"c": "1.2", "n": "100", "i": 311, "v": "यज्ञे विभूतिं तां दृष्ट्वा दुःखामर्षान्वितस्य च । दुर्योधनस्यावहासो भीमेन च सभातले ।।"}, {"c": "1.2", "n": "101", "i": 312, "v": "यत्रास्य मन्युरुद्भूतो येन द्यूतमकारयत् । यत्र धर्मसुतं द्यूते शकुनिः कितवोऽजयत् ।।"}, {"c": "1.2", "n": "102", "i": 313, "v": "यत्र द्यूतार्णवे मग्नान्द्रौपदी नौरिवार्णवात् । तारयामास तांस्तीर्णाञ्ज्ञात्वा दुर्योधनो नृपः । पुनरेव ततो द्यूते समाह्वयत पाण्डवान् ।।"}, {"c": "1.2", "n": "103", "i": 314, "v": "एतत्सर्वं सभापर्व समाख्यातं महात्मना । अध्यायाः सप्ततिर्ज्ञेयास्तथा द्वौ चात्र संख्यया ।।"}, {"c": "1.2", "n": "104", "i": 315, "v": "श्लोकानां द्वे सहस्रे तु पञ्च श्लोकशतानि च । श्लोकाश्चैकादश ज्ञेयाः पर्वण्यस्मिन्प्रकीर्तिताः ।।"}, {"c": "1.2", "n": "105", "i": 316, "v": "अतः परं तृतीयं तु ज्ञेयमारण्यकं महत् । पौरानुगमनं चैव धर्मपुत्रस्य धीमतः ।।"}, {"c": "1.2", "n": "106", "i": 317, "v": "वृष्णीनामागमो यत्र पाञ्चालानां च सर्वशः । यत्र सौभवधाख्यानं किर्मीरवध एव च । अस्त्रहेतोर्विवासश्च पार्थस्यामिततेजसः ।।"}, {"c": "1.2", "n": "107", "i": 318, "v": "महादेवेन युद्धं च किरातवपुषा सह । दर्शनं लोकपालानां स्वर्गारोहणमेव च ।।"}, {"c": "1.2", "n": "108", "i": 319, "v": "दर्शनं बृहदश्वस्य महर्षेर्भावितात्मनः । युधिष्ठिरस्य चार्तस्य व्यसने परिदेवनम् ।।"}, {"c": "1.2", "n": "109", "i": 320, "v": "नलोपाख्यानमत्रैव धर्मिष्ठं करुणोदयम् । दमयन्त्याः स्थितिर्यत्र नलस्य व्यसनागमे ।।"}, {"c": "1.2", "n": "110", "i": 321, "v": "वनवासगतानां च पाण्डवानां महात्मनाम् । स्वर्गे प्रवृत्तिराख्याता लोमशेनार्जुनस्य वै ।।"}, {"c": "1.2", "n": "111", "i": 322, "v": "तीर्थयात्रा तथैवात्र पाण्डवानां महात्मनाम् । जटासुरस्य तत्रैव वधः समुपवर्ण्यते ।।"}, {"c": "1.2", "n": "112", "i": 323, "v": "नियुक्तो भीमसेनश्च द्रौपद्या गन्धमादने । यत्र मन्दारपुष्पार्थं नलिनीं तामधर्षयत् ।।"}, {"c": "1.2", "n": "113", "i": 324, "v": "यत्रास्य सुमहद्युद्धमभवत्सह राक्षसैः । यक्षैश्चापि महावीर्यैर्मणिमत्प्रमुखैस्तथा ।।"}, {"c": "1.2", "n": "114", "i": 325, "v": "आगस्त्यमपि चाख्यानं यत्र वातापिभक्षणम् । लोपामुद्राभिगमनमपत्यार्थमृषेरपि ।।"}, {"c": "1.2", "n": "115", "i": 326, "v": "ततः श्येनकपोतीयमुपाख्यानमनन्तरम् । इन्द्रोऽग्निर्यत्र धर्मश्च अजिज्ञासञ्शिबिं नृपम् ।।"}, {"c": "1.2", "n": "116", "i": 327, "v": "ऋश्यशृङ्गस्य चरितं कौमारब्रह्मचारिणः । जामदग्न्यस्य रामस्य चरितं भूरितेजसः ।।"}, {"c": "1.2", "n": "117", "i": 328, "v": "कार्तवीर्यवधो यत्र हैहयानां च वर्ण्यते । सौकन्यमपि चाख्यानं च्यवनो यत्र भार्गवः ।।"}, {"c": "1.2", "n": "118", "i": 329, "v": "शर्यातियज्ञे नासत्यौ कृतवान्सोमपीथिनौ । ताभ्यां च यत्र स मुनिर्यौवनं प्रतिपादितः ।।"}, {"c": "1.2", "n": "119", "i": 330, "v": "जन्तूपाख्यानमत्रैव यत्र पुत्रेण सोमकः । पुत्रार्थमयजद्राजा लेभे पुत्रशतं च सः ।।"}, {"c": "1.2", "n": "120", "i": 331, "v": "अष्टावक्रीयमत्रैव विवादे यत्र बन्दिनम् । विजित्य सागरं प्राप्तं पितरं लब्धवानृषिः ।।"}, {"c": "1.2", "n": "121", "i": 332, "v": "अवाप्य दिव्यान्यस्त्राणि गुर्वर्थे सव्यसाचिना । निवातकवचैर्युद्धं हिरण्यपुरवासिभिः ।।"}, {"c": "1.2", "n": "122", "i": 333, "v": "समागमश्च पार्थस्य भ्रातृभिर्गन्धमादने । घोषयात्रा च गन्धर्वैर्यत्र युद्धं किरीटिनः ।।"}, {"c": "1.2", "n": "123", "i": 334, "v": "पुनरागमनं चैव तेषां द्वैतवनं सरः । जयद्रथेनापहारो द्रौपद्याश्चाश्रमान्तरात् ।।"}, {"c": "1.2", "n": "124", "i": 335, "v": "यत्रैनमन्वयाद्भीमो वायुवेगसमो जवे । मार्कण्डेयसमस्यायामुपाख्यानानि भागशः ।।"}, {"c": "1.2", "n": "125", "i": 336, "v": "संदर्शनं च कृष्णस्य संवादश्चैव सत्यया । व्रीहिद्रौणिकमाख्यानमैन्द्रद्युम्नं तथैव च ।।"}, {"c": "1.2", "n": "126", "i": 337, "v": "सावित्र्यौद्दालकीयं च वैन्योपाख्यानमेव च । रामायणमुपाख्यानमत्रैव बहुविस्तरम् ।।"}, {"c": "1.2", "n": "127", "i": 338, "v": "कर्णस्य परिमोषोऽत्र कुण्डलाभ्यां पुरंदरात् । आरणेयमुपाख्यानं यत्र धर्मोऽन्वशात्सुतम् । जग्मुर्लब्धवरा यत्र पाण्डवाः पश्चिमां दिशम् ।।"}, {"c": "1.2", "n": "128", "i": 339, "v": "एतदारण्यकं पर्व तृतीयं परिकीर्तितम् । अत्राध्यायशते द्वे तु संख्याते परमर्षिणा । एकोनसप्ततिश्चैव तथाध्यायाः प्रकीर्तिताः ।।"}, {"c": "1.2", "n": "129", "i": 340, "v": "एकादश सहस्राणि श्लोकानां षट्शतानि च । चतुःषष्टिस्तथा श्लोकाः पर्वैतत्परिकीर्तितम् ।।"}, {"c": "1.2", "n": "130", "i": 341, "v": "अतः परं निबोधेदं वैराटं पर्वविस्तरम् । विराटनगरं गत्वा श्मशाने विपुलां शमीम् । दृष्ट्वा संनिदधुस्तत्र पाण्डवा आयुधान्युत ।।"}, {"c": "1.2", "n": "131", "i": 342, "v": "यत्र प्रविश्य नगरं छद्मभिर्न्यवसन्त ते । दुरात्मनो वधो यत्र कीचकस्य वृकोदरात् ।।"}, {"c": "1.2", "n": "132", "i": 343, "v": "गोग्रहे यत्र पार्थेन निर्जिताः कुरवो युधि । गोधनं च विराटस्य मोक्षितं यत्र पाण्डवैः ।।"}, {"c": "1.2", "n": "133", "i": 344, "v": "विराटेनोत्तरा दत्ता स्नुषा यत्र किरीटिनः । अभिमन्युं समुद्दिश्य सौभद्रमरिघातिनम् ।।"}, {"c": "1.2", "n": "134", "i": 345, "v": "चतुर्थमेतद्विपुलं वैराटं पर्व वर्णितम् । अत्रापि परिसंख्यातमध्यायानां महात्मना ।।"}, {"c": "1.2", "n": "135", "i": 346, "v": "सप्तषष्टिरथो पूर्णा श्लोकाग्रमपि मे शृणु । श्लोकानां द्वे सहस्रे तु श्लोकाः पञ्चाशदेव तु । पर्वण्यस्मिन्समाख्याताः संख्यया परमर्षिणा ।।"}, {"c": "1.2", "n": "136", "i": 347, "v": "उद्योगपर्व विज्ञेयं पञ्चमं शृण्वतः परम् । उपप्लव्ये निविष्टेषु पाण्डवेषु जिगीषया । दुर्योधनोऽर्जुनश्चैव वासुदेवमुपस्थितौ ।।"}, {"c": "1.2", "n": "137", "i": 348, "v": "साहाय्यमस्मिन्समरे भवान्नौ कर्तुमर्हति । इत्युक्ते वचने कृष्णो यत्रोवाच महामतिः ।।"}, {"c": "1.2", "n": "138", "i": 349, "v": "अयुध्यमानमात्मानं मन्त्रिणं पुरुषर्षभौ । अक्षौहिणीं वा सैन्यस्य कस्य वा किं ददाम्यहम् ।।"}, {"c": "1.2", "n": "139", "i": 350, "v": "वव्रे दुर्योधनः सैन्यं मन्दात्मा यत्र दुर्मतिः । अयुध्यमानं सचिवं वव्रे कृष्णं धनंजयः ।।"}, {"c": "1.2", "n": "140", "i": 351, "v": "संजयं प्रेषयामास शमार्थं पाण्डवान्प्रति । यत्र दूतं महाराजो धृतराष्ट्रः प्रतापवान् ।।"}, {"c": "1.2", "n": "141", "i": 352, "v": "श्रुत्वा च पाण्डवान्यत्र वासुदेवपुरोगमान् । प्रजागरः संप्रजज्ञे धृतराष्ट्रस्य चिन्तया ।।"}, {"c": "1.2", "n": "142", "i": 353, "v": "विदुरो यत्र वाक्यानि विचित्राणि हितानि च । श्रावयामास राजानं धृतराष्ट्रं मनीषिणम् ।।"}, {"c": "1.2", "n": "143", "i": 354, "v": "तथा सनत्सुजातेन यत्राध्यात्ममनुत्तमम् । मनस्तापान्वितो राजा श्रावितः शोकलालसः ।।"}, {"c": "1.2", "n": "144", "i": 355, "v": "प्रभाते राजसमितौ संजयो यत्र चाभिभोः । ऐकात्म्यं वासुदेवस्य प्रोक्तवानर्जुनस्य च ।।"}, {"c": "1.2", "n": "145", "i": 356, "v": "यत्र कृष्णो दयापन्नः संधिमिच्छन्महायशाः । स्वयमागाच्छमं कर्तुं नगरं नागसाह्वयम् ।।"}, {"c": "1.2", "n": "146", "i": 357, "v": "प्रत्याख्यानं च कृष्णस्य राज्ञा दुर्योधनेन वै । शमार्थं याचमानस्य पक्षयोरुभयोर्हितम् ।।"}, {"c": "1.2", "n": "147", "i": 358, "v": "कर्णदुर्योधनादीनां दुष्टं विज्ञाय मन्त्रितम् । योगेश्वरत्वं कृष्णेन यत्र राजसु दर्शितम् ।।"}, {"c": "1.2", "n": "148", "i": 359, "v": "रथमारोप्य कृष्णेन यत्र कर्णोऽनुमन्त्रितः । उपायपूर्वं शौण्डीर्यात्प्रत्याख्यातश्च तेन सः ।।"}, {"c": "1.2", "n": "149", "i": 360, "v": "ततश्चाप्यभिनिर्यात्रा रथाश्वनरदन्तिनाम् । नगराद्धास्तिनपुराद्बलसंख्यानमेव च ।।"}, {"c": "1.2", "n": "150", "i": 361, "v": "यत्र राज्ञा उलूकस्य प्रेषणं पाण्डवान्प्रति । श्वोभाविनि महायुद्धे दूत्येन क्रूरवादिना । रथातिरथसंख्यानमम्बोपाख्यानमेव च ।।"}, {"c": "1.2", "n": "151", "i": 362, "v": "एतत्सुबहुवृत्तान्तं पञ्चमं पर्व भारते । उद्योगपर्व निर्दिष्टं संधिविग्रहसंश्रितम् ।।"}, {"c": "1.2", "n": "152", "i": 363, "v": "अध्यायाः संख्यया त्वत्र षडशीतिशतं स्मृतम् । श्लोकानां षट्सहस्राणि तावन्त्येव शतानि च ।।"}, {"c": "1.2", "n": "153", "i": 364, "v": "श्लोकाश्च नवतिः प्रोक्तास्तथैवाष्टौ महात्मना । व्यासेनोदारमतिना पर्वण्यस्मिंस्तपोधनाः ।।"}, {"c": "1.2", "n": "154", "i": 365, "v": "अत ऊर्ध्वं विचित्रार्थं भीष्मपर्व प्रचक्षते । जम्बूखण्डविनिर्माणं यत्रोक्तं संजयेन ह ।।"}, {"c": "1.2", "n": "155", "i": 366, "v": "यत्र युद्धमभूद्घोरं दशाहान्यतिदारुणम् । यत्र यौधिष्ठिरं सैन्यं विषादमगमत्परम् ।।"}, {"c": "1.2", "n": "156", "i": 367, "v": "कश्मलं यत्र पार्थस्य वासुदेवो महामतिः । मोहजं नाशयामास हेतुभिर्मोक्षदर्शनैः ।।"}, {"c": "1.2", "n": "157", "i": 368, "v": "शिखण्डिनं पुरस्कृत्य यत्र पार्थो महाधनुः । विनिघ्नन्निशितैर्बाणै रथाद्भीष्ममपातयत् ।।"}, {"c": "1.2", "n": "158", "i": 369, "v": "षष्ठमेतन्महापर्व भारते परिकीर्तितम् । अध्यायानां शतं प्रोक्तं सप्तदश तथापरे ।।"}, {"c": "1.2", "n": "159", "i": 370, "v": "पञ्च श्लोकसहस्राणि संख्ययाष्टौ शतानि च । श्लोकाश्च चतुराशीतिः पर्वण्यस्मिन्प्रकीर्तिताः । व्यासेन वेदविदुषा संख्याता भीष्मपर्वणि ।।"}, {"c": "1.2", "n": "160", "i": 371, "v": "द्रोणपर्व ततश्चित्रं बहुवृत्तान्तमुच्यते । यत्र संशप्तकाः पार्थमपनिन्यू रणाजिरात् ।।"}, {"c": "1.2", "n": "161", "i": 372, "v": "भगदत्तो महाराजो यत्र शक्रसमो युधि । सुप्रतीकेन नागेन सह शस्तः किरीटिना ।।"}, {"c": "1.2", "n": "162", "i": 373, "v": "यत्राभिमन्युं बहवो जघ्नुर्लोकमहारथाः । जयद्रथमुखा बालं शूरमप्राप्तयौवनम् ।।"}, {"c": "1.2", "n": "163", "i": 374, "v": "हतेऽभिमन्यौ क्रुद्धेन यत्र पार्थेन संयुगे । अक्षौहिणीः सप्त हत्वा हतो राजा जयद्रथः । संशप्तकावशेषं च कृतं निःशेषमाहवे ।।"}, {"c": "1.2", "n": "164", "i": 375, "v": "अलम्बुसः श्रुतायुश्च जलसंधश्च वीर्यवान् । सौमदत्तिर्विराटश्च द्रुपदश्च महारथः । घटोत्कचादयश्चान्ये निहता द्रोणपर्वणि ।।"}, {"c": "1.2", "n": "165", "i": 376, "v": "अश्वत्थामापि चात्रैव द्रोणे युधि निपातिते । अस्त्रं प्रादुश्चकारोग्रं नारायणममर्षितः ।।"}, {"c": "1.2", "n": "166", "i": 377, "v": "सप्तमं भारते पर्व महदेतदुदाहृतम् । अत्र ते पृथिवीपालाः प्रायशो निधनं गताः । द्रोणपर्वणि ये शूरा निर्दिष्टाः पुरुषर्षभाः ।।"}, {"c": "1.2", "n": "167", "i": 378, "v": "अध्यायानां शतं प्रोक्तमध्यायाः सप्ततिस्तथा । अष्टौ श्लोकसहस्राणि तथा नव शतानि च ।।"}, {"c": "1.2", "n": "168", "i": 379, "v": "श्लोका नव तथैवात्र संख्यातास्तत्त्वदर्शिना । पाराशर्येण मुनिना संचिन्त्य द्रोणपर्वणि ।।"}, {"c": "1.2", "n": "169", "i": 380, "v": "अतः परं कर्णपर्व प्रोच्यते परमाद्भुतम् । सारथ्ये विनियोगश्च मद्रराजस्य धीमतः । आख्यातं यत्र पौराणं त्रिपुरस्य निपातनम् ।।"}, {"c": "1.2", "n": "170", "i": 381, "v": "प्रयाणे परुषश्चात्र संवादः कर्णशल्ययोः । हंसकाकीयमाख्यानमत्रैवाक्षेपसंहितम् ।।"}, {"c": "1.2", "n": "171", "i": 382, "v": "अन्योन्यं प्रति च क्रोधो युधिष्ठिरकिरीटिनोः । द्वैरथे यत्र पार्थेन हतः कर्णो महारथः ।।"}, {"c": "1.2", "n": "172", "i": 383, "v": "अष्टमं पर्व निर्दिष्टमेतद्भारतचिन्तकैः । एकोनसप्ततिः प्रोक्ता अध्यायाः कर्णपर्वणि । चत्वार्येव सहस्राणि नव श्लोकशतानि च ।।"}, {"c": "1.2", "n": "173", "i": 384, "v": "अतः परं विचित्रार्थं शल्यपर्व प्रकीर्तितम् । हतप्रवीरे सैन्ये तु नेता मद्रेश्वरोऽभवत् ।।"}, {"c": "1.2", "n": "174", "i": 385, "v": "वृत्तानि रथयुद्धानि कीर्त्यन्ते यत्र भागशः । विनाशः कुरुमुख्यानां शल्यपर्वणि कीर्त्यते ।।"}, {"c": "1.2", "n": "175", "i": 386, "v": "शल्यस्य निधनं चात्र धर्मराजान्महारथात् । गदायुद्धं तु तुमुलमत्रैव परिकीर्तितम् । सरस्वत्याश्च तीर्थानां पुण्यता परिकीर्तिता ।।"}, {"c": "1.2", "n": "176", "i": 387, "v": "नवमं पर्व निर्दिष्टमेतदद्भुतमर्थवत् । एकोनषष्टिरध्यायास्तत्र संख्याविशारदैः ।।"}, {"c": "1.2", "n": "177", "i": 388, "v": "संख्याता बहुवृत्तान्ताः श्लोकाग्रं चात्र शस्यते । त्रीणि श्लोकसहस्राणि द्वे शते विंशतिस्तथा । मुनिना संप्रणीतानि कौरवाणां यशोभृताम् ।।"}, {"c": "1.2", "n": "178", "i": 389, "v": "अतः परं प्रवक्ष्यामि सौप्तिकं पर्व दारुणम् । भग्नोरुं यत्र राजानं दुर्योधनममर्षणम् ।।"}, {"c": "1.2", "n": "179", "i": 390, "v": "व्यपयातेषु पार्थेषु त्रयस्तेऽभ्याययू रथाः । कृतवर्मा कृपो द्रौणिः सायाह्ने रुधिरोक्षिताः ।।"}, {"c": "1.2", "n": "180", "i": 391, "v": "प्रतिजज्ञे दृढक्रोधो द्रौणिर्यत्र महारथः । अहत्वा सर्वपाञ्चालान्धृष्टद्युम्नपुरोगमान् । पाण्डवांश्च सहामात्यान्न विमोक्ष्यामि दंशनम् ।।"}, {"c": "1.2", "n": "181", "i": 392, "v": "प्रसुप्तान्निशि विश्वस्तान्यत्र ते पुरुषर्षभाः । पाञ्चालान्सपरीवाराञ्जघ्नुर्द्रौणिपुरोगमाः ।।"}, {"c": "1.2", "n": "182", "i": 393, "v": "यत्रामुच्यन्त पार्थास्ते पञ्च कृष्णबलाश्रयात् । सात्यकिश्च महेष्वासः शेषाश्च निधनं गताः ।।"}, {"c": "1.2", "n": "183", "i": 394, "v": "द्रौपदी पुत्रशोकार्ता पितृभ्रातृवधार्दिता । कृतानशनसंकल्पा यत्र भर्तॄनुपाविशत् ।।"}, {"c": "1.2", "n": "184", "i": 395, "v": "द्रौपदीवचनाद्यत्र भीमो भीमपराक्रमः । अन्वधावत संक्रुद्धो भारद्वाजं गुरोः सुतम् ।।"}, {"c": "1.2", "n": "185", "i": 396, "v": "भीमसेनभयाद्यत्र दैवेनाभिप्रचोदितः । अपाण्डवायेति रुषा द्रौणिरस्त्रमवासृजत् ।।"}, {"c": "1.2", "n": "186", "i": 397, "v": "मैवमित्यब्रवीत्कृष्णः शमयंस्तस्य तद्वचः । यत्रास्त्रमस्त्रेण च तच्छमयामास फाल्गुनः ।।"}, {"c": "1.2", "n": "187", "i": 398, "v": "द्रौणिद्वैपायनादीनां शापाश्चान्योन्यकारिताः । तोयकर्मणि सर्वेषां राज्ञामुदकदानिके ।।"}, {"c": "1.2", "n": "188", "i": 399, "v": "गूढोत्पन्नस्य चाख्यानं कर्णस्य पृथयात्मनः । सुतस्यैतदिह प्रोक्तं दशमं पर्व सौप्तिकम् ।।"}, {"c": "1.2", "n": "189", "i": 400, "v": "अष्टादशास्मिन्नध्यायाः पर्वण्युक्ता महात्मना । श्लोकाग्रमत्र कथितं शतान्यष्टौ तथैव च ।।"}, {"c": "1.2", "n": "190", "i": 401, "v": "श्लोकाश्च सप्ततिः प्रोक्ता यथावदभिसंख्यया । सौप्तिकैषीकसंबन्धे पर्वण्यमितबुद्धिना ।।"}, {"c": "1.2", "n": "191", "i": 402, "v": "अत ऊर्ध्वमिदं प्राहुः स्त्रीपर्व करुणोदयम् । विलापो वीरपत्नीनां यत्रातिकरुणः स्मृतः । क्रोधावेशः प्रसादश्च गान्धारीधृतराष्ट्रयोः ।।"}, {"c": "1.2", "n": "192", "i": 403, "v": "यत्र तान्क्षत्रियाञ्शूरान्दिष्टान्ताननिवर्तिनः । पुत्रान्भ्रातॄन्पितॄंश्चैव ददृशुर्निहतान्रणे ।।"}, {"c": "1.2", "n": "193", "i": 404, "v": "यत्र राजा महाप्राज्ञः सर्वधर्मभृतां वरः । राज्ञां तानि शरीराणि दाहयामास शास्त्रतः ।।"}, {"c": "1.2", "n": "194", "i": 405, "v": "एतदेकादशं प्रोक्तं पर्वातिकरुणं महत् । सप्तविंशतिरध्यायाः पर्वण्यस्मिन्नुदाहृताः ।।"}, {"c": "1.2", "n": "195", "i": 406, "v": "श्लोकाः सप्तशतं चात्र पञ्चसप्ततिरुच्यते । संख्यया भारताख्यानं कर्त्रा ह्यत्र महात्मना । प्रणीतं सज्जनमनोवैक्लव्याश्रुप्रवर्तकम् ।।"}, {"c": "1.2", "n": "196", "i": 407, "v": "अतः परं शान्तिपर्व द्वादशं बुद्धिवर्धनम् । यत्र निर्वेदमापन्नो धर्मराजो युधिष्ठिरः । घातयित्वा पितॄन्भ्रातॄन्पुत्रान्संबन्धिबान्धवान् ।।"}, {"c": "1.2", "n": "197", "i": 408, "v": "शान्तिपर्वणि धर्माश्च व्याख्याताः शरतल्पिकाः । राजभिर्वेदितव्या ये सम्यङ्नयबुभुत्सुभिः ।।"}, {"c": "1.2", "n": "198", "i": 409, "v": "आपद्धर्माश्च तत्रैव कालहेतुप्रदर्शकाः । यान्बुद्ध्वा पुरुषः सम्यक्सर्वज्ञत्वमवाप्नुयात् । मोक्षधर्माश्च कथिता विचित्रा बहुविस्तराः ।।"}, {"c": "1.2", "n": "199", "i": 410, "v": "द्वादशं पर्व निर्दिष्टमेतत्प्राज्ञजनप्रियम् । पर्वण्यत्र परिज्ञेयमध्यायानां शतत्रयम् । त्रिंशच्चैव तथाध्याया नव चैव तपोधनाः ।।"}, {"c": "1.2", "n": "200", "i": 411, "v": "श्लोकानां तु सहस्राणि कीर्तितानि चतुर्दश । पञ्च चैव शतान्याहुः पञ्चविंशतिसंख्यया ।।"}, {"c": "1.2", "n": "201", "i": 412, "v": "अत ऊर्ध्वं तु विज्ञेयमानुशासनमुत्तमम् । यत्र प्रकृतिमापन्नः श्रुत्वा धर्मविनिश्चयम् । भीष्माद्भागीरथीपुत्रात्कुरुराजो युधिष्ठिरः ।।"}, {"c": "1.2", "n": "202", "i": 413, "v": "व्यवहारोऽत्र कार्त्स्न्येन धर्मार्थीयो निदर्शितः । विविधानां च दानानां फलयोगाः पृथग्विधाः ।।"}, {"c": "1.2", "n": "203", "i": 414, "v": "तथा पात्रविशेषाश्च दानानां च परो विधिः । आचारविधियोगश्च सत्यस्य च परा गतिः ।।"}, {"c": "1.2", "n": "204", "i": 415, "v": "एतत्सुबहुवृत्तान्तमुत्तमं चानुशासनम् । भीष्मस्यात्रैव संप्राप्तिः स्वर्गस्य परिकीर्तिता ।।"}, {"c": "1.2", "n": "205", "i": 416, "v": "एतत्त्रयोदशं पर्व धर्मनिश्चयकारकम् । अध्यायानां शतं चात्र षट्चत्वारिंशदेव च । श्लोकानां तु सहस्राणि षट्सप्तैव शतानि च ।।"}, {"c": "1.2", "n": "206", "i": 417, "v": "ततोऽश्वमेधिकं नाम पर्व प्रोक्तं चतुर्दशम् । तत्संवर्तमरुत्तीयं यत्राख्यानमनुत्तमम् ।।"}, {"c": "1.2", "n": "207", "i": 418, "v": "सुवर्णकोशसंप्राप्तिर्जन्म चोक्तं परिक्षितः । दग्धस्यास्त्राग्निना पूर्वं कृष्णात्संजीवनं पुनः ।।"}, {"c": "1.2", "n": "208", "i": 419, "v": "चर्यायां हयमुत्सृष्टं पाण्डवस्यानुगच्छतः । तत्र तत्र च युद्धानि राजपुत्रैरमर्षणैः ।।"}, {"c": "1.2", "n": "209", "i": 420, "v": "चित्राङ्गदायाः पुत्रेण पुत्रिकाया धनंजयः । संग्रामे बभ्रुवाहेन संशयं चात्र दर्शितः । अश्वमेधे महायज्ञे नकुलाख्यानमेव च ।।"}, {"c": "1.2", "n": "210", "i": 421, "v": "इत्याश्वमेधिकं पर्व प्रोक्तमेतन्महाद्भुतम् । अत्राध्यायशतं त्रिंशत्त्रयोऽध्यायाश्च शब्दिताः ।।"}, {"c": "1.2", "n": "211", "i": 422, "v": "त्रीणि श्लोकसहस्राणि तावन्त्येव शतानि च । विंशतिश्च तथा श्लोकाः संख्यातास्तत्त्वदर्शिना ।।"}, {"c": "1.2", "n": "212", "i": 423, "v": "तत आश्रमवासाक्यं पर्व पञ्चदशं स्मृतम् । यत्र राज्यं परित्यज्य गान्धारीसहितो नृपः । धृतराष्ट्राश्रमपदं विदुरश्च जगाम ह ।।"}, {"c": "1.2", "n": "213", "i": 424, "v": "यं दृष्ट्वा प्रस्थितं साध्वी पृथाप्यनुययौ तदा । पुत्रराज्यं परित्यज्य गुरुशुश्रूषणे रता ।।"}, {"c": "1.2", "n": "214", "i": 425, "v": "यत्र राजा हतान्पुत्रान्पौत्रानन्यांश्च पार्थिवान् । लोकान्तरगतान्वीरानपश्यत्पुनरागतान् ।।"}, {"c": "1.2", "n": "215", "i": 426, "v": "ऋषेः प्रसादात्कृष्णस्य दृष्ट्वाश्चर्यमनुत्तमम् । त्यक्त्वा शोकं सदारश्च सिद्धिं परमिकां गतः ।।"}, {"c": "1.2", "n": "216", "i": 427, "v": "यत्र धर्मं समाश्रित्य विदुरः सुगतिं गतः । संजयश्च महामात्रो विद्वान्गावल्गणिर्वशी ।।"}, {"c": "1.2", "n": "217", "i": 428, "v": "ददर्श नारदं यत्र धर्मराजो युधिष्ठिरः । नारदाच्चैव शुश्राव वृष्णीनां कदनं महत् ।।"}, {"c": "1.2", "n": "218", "i": 429, "v": "एतदाश्रमवासाख्यं पूर्वोक्तं सुमहाद्भुतम् । द्विचत्वारिंशदध्यायाः पर्वैतदभिसंख्यया ।।"}, {"c": "1.2", "n": "219", "i": 430, "v": "सहस्रमेकं श्लोकानां पञ्च श्लोकशतानि च । षडेव च तथा श्लोकाः संख्यातास्तत्त्वदर्शिना ।।"}, {"c": "1.2", "n": "220", "i": 431, "v": "अतः परं निबोधेदं मौसलं पर्व दारुणम् । यत्र ते पुरुषव्याघ्राः शस्त्रस्पर्शसहा युधि । ब्रह्मदण्डविनिष्पिष्टाः समीपे लवणाम्भसः ।।"}, {"c": "1.2", "n": "221", "i": 432, "v": "आपाने पानगलिता दैवेनाभिप्रचोदिताः । एरकारूपिभिर्वज्रैर्निजघ्नुरितरेतरम् ।।"}, {"c": "1.2", "n": "222", "i": 433, "v": "यत्र सर्वक्षयं कृत्वा तावुभौ रामकेशवौ । नातिचक्रमतुः कालं प्राप्तं सर्वहरं समम् ।।"}, {"c": "1.2", "n": "223", "i": 434, "v": "यत्रार्जुनो द्वारवतीमेत्य वृष्णिविनाकृताम् । दृष्ट्वा विषादमगमत्परां चार्तिं नरर्षभः ।।"}, {"c": "1.2", "n": "224", "i": 435, "v": "स सत्कृत्य यदुश्रेष्ठं मातुलं शौरिमात्मनः । ददर्श यदुवीराणामापाने वैशसं महत् ।।"}, {"c": "1.2", "n": "225", "i": 436, "v": "शरीरं वासुदेवस्य रामस्य च महात्मनः । संस्कारं लम्भयामास वृष्णीनां च प्रधानतः ।।"}, {"c": "1.2", "n": "226", "i": 437, "v": "स वृद्धबालमादाय द्वारवत्यास्ततो जनम् । ददर्शापदि कष्टायां गाण्डीवस्य पराभवम् ।।"}, {"c": "1.2", "n": "227", "i": 438, "v": "सर्वेषां चैव दिव्यानामस्त्राणामप्रसन्नताम् । नाशं वृष्णिकलत्राणां प्रभावानामनित्यताम् ।।"}, {"c": "1.2", "n": "228", "i": 439, "v": "दृष्ट्वा निर्वेदमापन्नो व्यासवाक्यप्रचोदितः । धर्मराजं समासाद्य संन्यासं समरोचयेत् ।।"}, {"c": "1.2", "n": "229", "i": 440, "v": "इत्येतन्मौसलं पर्व षोडशं परिकीर्तितम् । अध्यायाष्टौ समाख्याताः श्लोकानां च शतत्रयम् ।।"}, {"c": "1.2", "n": "230", "i": 441, "v": "महाप्रस्थानिकं तस्मादूर्ध्वं सप्तदशं स्मृतम् । यत्र राज्यं परित्यज्य पाण्डवाः पुरुषर्षभाः । द्रौपद्या सहिता देव्या सिद्धिं परमिकां गताः ।।"}, {"c": "1.2", "n": "231", "i": 442, "v": "अत्राध्यायास्त्रयः प्रोक्ताः श्लोकानां च शतं तथा । विंशतिश्च तथा श्लोकाः संख्यातास्तत्त्वदर्शिना ।।"}, {"c": "1.2", "n": "232", "i": 443, "v": "स्वर्गपर्व ततो ज्ञेयं दिव्यं यत्तदमानुषम् । अध्यायाः पञ्च संख्याताः पर्वैतदभिसंख्यया । श्लोकानां द्वे शते चैव प्रसंख्याते तपोधनाः ।।"}, {"c": "1.2", "n": "233", "i": 444, "v": "अष्टादशैवमेतानि पर्वाण्युक्तान्यशेषतः । खिलेषु हरिवंशश्च भविष्यच्च प्रकीर्तितम् ।।"}, {"c": "1.2", "n": "234", "i": 445, "v": "एतदखिलमाख्यातं भारतं पर्वसंग्रहात् । अष्टादश समाजग्मुरक्षौहिण्यो युयुत्सया । तन्महद्दारुणं युद्धमहान्यष्टादशाभवत् ।।"}, {"c": "1.2", "n": "235", "i": 446, "v": "यो विद्याच्चतुरो वेदान्साङ्गोपनिषदान्द्विजः । न चाख्यानमिदं विद्यान्नैव स स्याद्विचक्षणः ।।"}, {"c": "1.2", "n": "236", "i": 447, "v": "श्रुत्वा त्विदमुपाख्यानं श्राव्यमन्यन्न रोचते । पुंस्कोकिलरुतं श्रुत्वा रूक्षा ध्वाङ्क्षस्य वागिव ।।"}, {"c": "1.2", "n": "237", "i": 448, "v": "इतिहासोत्तमादस्माज्जायन्ते कविबुद्धयः । पञ्चभ्य इव भूतेभ्यो लोकसंविधयस्त्रयः ।।"}, {"c": "1.2", "n": "238", "i": 449, "v": "अस्याख्यानस्य विषये पुराणं वर्तते द्विजाः । अन्तरिक्षस्य विषये प्रजा इव चतुर्विधाः ।।"}, {"c": "1.2", "n": "239", "i": 450, "v": "क्रियागुणानां सर्वेषामिदमाख्यानमाश्रयः । इन्द्रियाणां समस्तानां चित्रा इव मनःक्रियाः ।।"}, {"c": "1.2", "n": "240", "i": 451, "v": "अनाश्रित्यैतदाख्यानं कथा भुवि न विद्यते । आहारमनपाश्रित्य शरीरस्येव धारणम् ।।"}, {"c": "1.2", "n": "241", "i": 452, "v": "इदं सर्वैः कविवरैराख्यानमुपजीव्यते । उदयप्रेप्सुभिर्भृत्यैरभिजात इवेश्वरः ।।"}, {"c": "1.2", "n": "242", "i": 453, "v": "द्वैपायनौष्ठपुटनिःसृतमप्रमेयं; पुण्यं पवित्रमथ पापहरं शिवं च । यो भारतं समधिगच्छति वाच्यमानं; किं तस्य पुष्करजलैरभिषेचनेन ।।"}, {"c": "1.2", "n": "243", "i": 454, "v": "आख्यानं तदिदमनुत्तमं महार्थं; विन्यस्तं महदिह पर्वसंग्रहेण । श्रुत्वादौ भवति नृणां सुखावगाहं; विस्तीर्णं लवणजलं यथा प्लवेन ।।"}, {"c": "1.3", "t": "सूत उवाच ।"}, {"c": "1.3", "n": "1", "i": 455, "v": "जनमेजयः पारिक्षितः सह भ्रातृभिः कुरुक्षेत्रे दीर्घसत्रमुपास्ते । तस्य भ्रातरस्त्रयः श्रुतसेन उग्रसेनो भीमसेन इति ।।"}, {"c": "1.3", "n": "2", "i": 456, "v": "तेषु तत्सत्रमुपासीनेषु तत्र श्वाभ्यागच्छत्सारमेयः । स जनमेजयस्य भ्रातृभिरभिहतो रोरूयमाणो मातुः समीपमुपागच्छत् ।।"}, {"c": "1.3", "n": "3", "i": 457, "v": "तं माता रोरूयमाणमुवाच । किं रोदिषि । केनास्यभिहत इति ।।"}, {"c": "1.3", "n": "4", "i": 458, "v": "स एवमुक्तो मातरं प्रत्युवाच । जनमेजयस्य भ्रातृभिरभिहतोऽस्मीति ।।"}, {"c": "1.3", "n": "5", "i": 459, "v": "तं माता प्रत्युवाच । व्यक्तं त्वया तत्रापराद्धं येनास्यभिहत इति ।।"}, {"c": "1.3", "n": "6", "i": 460, "v": "स तां पुनरुवाच । नापराध्यामि किंचित् । नावेक्षे हवींषि नावलिह इति ।।"}, {"c": "1.3", "n": "7", "i": 461, "v": "तच्छ्रुत्वा तस्य माता सरमा पुत्रशोकार्ता तत्सत्रमुपागच्छद्यत्र स जनमेजयः सह भ्रातृभिर्दीर्घसत्रमुपास्ते ।।"}, {"c": "1.3", "n": "8", "i": 462, "v": "स तया क्रुद्धया तत्रोक्तः । अयं मे पुत्रो न किंचिदपराध्यति । किमर्थमभिहत इति । यस्माच्चायमभिहतोऽनपकारी तस्माददृष्टं त्वां भयमागमिष्यतीति ।।"}, {"c": "1.3", "n": "9", "i": 463, "v": "स जनमेजय एवमुक्तो देवशुन्या सरमया दृढं संभ्रान्तो विषण्णश्चासीत् ।।"}, {"c": "1.3", "n": "10", "i": 464, "v": "स तस्मिन्सत्रे समाप्ते हास्तिनपुरं प्रत्येत्य पुरोहितमनुरूपमन्विच्छमानः परं यत्नमकरोद्यो मे पापकृत्यां शमयेदिति ।।"}, {"c": "1.3", "n": "11", "i": 465, "v": "स कदाचिन्मृगयां यातः पारिक्षितो जनमेजयः कस्मिंश्चित्स्वविषयोद्देशे आश्रममपश्यत् ।।"}, {"c": "1.3", "n": "12", "i": 466, "v": "तत्र कश्चिदृषिरासां चक्रे श्रुतश्रवा नाम । तस्याभिमतः पुत्र आस्ते सोमश्रवा नाम ।।"}, {"c": "1.3", "n": "13", "i": 467, "v": "तस्य तं पुत्रमभिगम्य जनमेजयः पारिक्षितः पौरोहित्याय वव्रे ।।"}, {"c": "1.3", "n": "14", "i": 468, "v": "स नमस्कृत्य तमृषिमुवाच । भगवन्नयं तव पुत्रो मम पुरोहितोऽस्त्विति ।।"}, {"c": "1.3", "n": "15", "i": 469, "v": "स एवमुक्तः प्रत्युवाच । भो जनमेजय पुत्रोऽयं मम सर्प्यां जातः । महातपस्वी स्वाध्यायसंपन्नो मत्तपोवीर्यसंभृतो मच्छुक्रं पीतवत्यास्तस्याः कुक्षौ संवृद्धः । समर्थोऽयं भवतः सर्वाः पापकृत्याः शमयितुमन्तरेण महादेवकृत्याम् । अस्य त्वेकमुपांशुव्रतम् । यदेनं कश्चिद्ब्राह्मणः कंचिदर्थमभियाचेत्तं तस्मै दद्यादयम् । यद्येतदुत्सहसे ततो नयस्वैनमिति ।।"}, {"c": "1.3", "n": "16", "i": 470, "v": "तेनैवमुक्तो जनमेजयस्तं प्रत्युवाच । भगवंस्तथा भविष्यतीति ।।"}, {"c": "1.3", "n": "17", "i": 471, "v": "स तं पुरोहितमुपादायोपावृत्तो भ्रातॄनुवाच । मयायं वृत उपाध्यायः । यदयं ब्रूयात्तत्कार्यमविचारयद्भिरिति ।।"}, {"c": "1.3", "n": "18", "i": 472, "v": "तेनैवमुक्ता भ्रातरस्तस्य तथा चक्रुः । स तथा भ्रातॄन्संदिश्य तक्षशिलां प्रत्यभिप्रतस्थे । तं च देशं वशे स्थापयामास ।।"}, {"c": "1.3", "n": "19", "i": 473, "v": "एतस्मिन्नन्तरे कश्चिदृषिर्धौम्यो नामायोदः । तस्य शिष्यास्त्रयो बभूवुरुपमन्युरारुणिर्वेदश्चेति ।।"}, {"c": "1.3", "n": "20", "i": 474, "v": "स एकं शिष्यमारुणिं पाञ्चाल्यं प्रेषयामास । गच्छ केदारखण्डं बधानेति ।।"}, {"c": "1.3", "n": "21", "i": 475, "v": "स उपाध्यायेन संदिष्ट आरुणिः पाञ्चाल्यस्तत्र गत्वा तत्केदारखण्डं बद्धुं नाशक्नोत् ।।"}, {"c": "1.3", "n": "22", "i": 476, "v": "स क्लिश्यमानोऽपश्यदुपायम् । भवत्वेवं करिष्यामीति ।।"}, {"c": "1.3", "n": "23", "i": 477, "v": "स तत्र संविवेश केदारखण्डे । शयाने तस्मिंस्तदुदकं तस्थौ ।।"}, {"c": "1.3", "n": "24", "i": 478, "v": "ततः कदाचिदुपाध्याय आयोदो धौम्यः शिष्यानपृच्छत् । क्व आरुणिः पाञ्चाल्यो गत इति ।।"}, {"c": "1.3", "n": "25", "i": 479, "v": "ते प्रत्यूचुः । भगवतैव प्रेषितो गच्छ केदारखण्डं बधानेति ।।"}, {"c": "1.3", "n": "26", "i": 480, "v": "स एवमुक्तस्ताञ्शिष्यान्प्रत्युवाच । तस्मात्सर्वे तत्र गच्छामो यत्र स इति ।।"}, {"c": "1.3", "n": "27", "i": 481, "v": "स तत्र गत्वा तस्याह्वानाय शब्दं चकार । भो आरुणे पाञ्चाल्य क्वासि । वत्सैहीति ।।"}, {"c": "1.3", "n": "28", "i": 482, "v": "स तच्छ्रुत्वा आरुणिरुपाध्यायवाक्यं तस्मात्केदारखण्डात्सहसोत्थाय तमुपाध्यायमुपतस्थे । प्रोवाच चैनम् । अयमस्म्यत्र केदारखण्डे निःसरमाणमुदकमवारणीयं संरोद्धुं संविष्टो भगवच्छब्दं श्रुत्वैव सहसा विदार्य केदारखण्डं भवन्तमुपस्थितः । तदभिवादये भगवन्तम् । आज्ञापयतु भवान् । किं करवाणीति ।।"}, {"c": "1.3", "n": "29", "i": 483, "v": "तमुपाध्यायोऽब्रवीत् । यस्माद्भवान्केदारखण्डमवदार्योत्थितस्तस्माद्भवानुद्दालक एव नाम्ना भविष्यतीति ।।"}, {"c": "1.3", "n": "30", "i": 484, "v": "स उपाध्यायेनानुगृहीतः । यस्मात्त्वया मद्वचोऽनुष्ठितं तस्माच्छ्रेयोऽवाप्स्यसीति । सर्वे च ते वेदाः प्रतिभास्यन्ति सर्वाणि च धर्मशास्त्राणीति ।।"}, {"c": "1.3", "n": "31", "i": 485, "v": "स एवमुक्त उपाध्यायेनेष्टं देशं जगाम ।।"}, {"c": "1.3", "n": "32", "i": 486, "v": "अथापरः शिष्यस्तस्यैवायोदस्य धौम्यस्योपमन्युर्नाम ।।"}, {"c": "1.3", "n": "33", "i": 487, "v": "तमुपाध्यायः प्रेषयामास । वत्सोपमन्यो गा रक्षस्वेति ।।"}, {"c": "1.3", "n": "34", "i": 488, "v": "स उपाध्यायवचनादरक्षद्गाः । स चाहनि गा रक्षित्वा दिवसक्षयेऽभ्यागम्योपाध्यायस्याग्रतः स्थित्वा नमश्चक्रे ।।"}, {"c": "1.3", "n": "35", "i": 489, "v": "तमुपाध्यायः पीवानमपश्यत् । उवाच चैनम् । वत्सोपमन्यो केन वृत्तिं कल्पयसि । पीवानसि दृढमिति ।।"}, {"c": "1.3", "n": "36", "i": 490, "v": "स उपाध्यायं प्रत्युवाच । भैक्षेण वृत्तिं कल्पयामीति ।।"}, {"c": "1.3", "n": "37", "i": 491, "v": "तमुपाध्यायः प्रत्युवाच । ममानिवेद्य भैक्षं नोपयोक्तव्यमिति ।।"}, {"c": "1.3", "n": "38", "i": 492, "v": "स तथेत्युक्त्वा पुनररक्षद्गाः । रक्षित्वा चागम्य तथैवोपाध्यायस्याग्रतः स्थित्वा नमश्चक्रे ।।"}, {"c": "1.3", "n": "39", "i": 493, "v": "तमुपाध्यायस्तथापि पीवानमेव दृष्ट्वोवाच । वत्सोपमन्यो सर्वमशेषतस्ते भैक्षं गृह्णामि । केनेदानीं वृत्तिं कल्पयसीति ।।"}, {"c": "1.3", "n": "40", "i": 494, "v": "स एवमुक्त उपाध्यायेन प्रत्युवाच । भगवते निवेद्य पूर्वमपरं चरामि । तेन वृत्तिं कल्पयामीति ।।"}, {"c": "1.3", "n": "41", "i": 495, "v": "तमुपाध्यायः प्रत्युवाच । नैषा न्याय्या गुरुवृत्तिः । अन्येषामपि वृत्त्युपरोधं करोष्येवं वर्तमानः । लुब्धोऽसीति ।।"}, {"c": "1.3", "n": "42", "i": 496, "v": "स तथेत्युक्त्वा गा अरक्षत् । रक्षित्वा च पुनरुपाध्यायगृहमागम्योपाध्यायस्याग्रतः स्थित्वा नमश्चक्रे ।।"}, {"c": "1.3", "n": "43", "i": 497, "v": "तमुपाध्यायस्तथापि पीवानमेव दृष्ट्वा पुनरुवाच । अहं ते सर्वं भैक्षं गृह्णामि न चान्यच्चरसि । पीवानसि । केन वृत्तिं कल्पयसीति ।।"}, {"c": "1.3", "n": "44", "i": 498, "v": "स उपाध्यायं प्रत्युवाच । भो एतासां गवां पयसा वृत्तिं कल्पयामीति ।।"}, {"c": "1.3", "n": "45", "i": 499, "v": "तमुपाध्यायः प्रत्युवाच । नैतन्न्याय्यं पय उपयोक्तुं भवतो मयाननुज्ञातमिति ।।"}, {"c": "1.3", "n": "46", "i": 500, "v": "स तथेति प्रतिज्ञाय गा रक्षित्वा पुनरुपाध्यायगृहानेत्य गुरोरग्रतः स्थित्वा नमश्चक्रे ।।"}, {"c": "1.3", "n": "47", "i": 501, "v": "तमुपाध्यायः पीवानमेवापश्यत् । उवाच चैनम् । भैक्षं नाश्नासि न चान्यच्चरसि । पयो न पिबसि । पीवानसि । केन वृत्तिं कल्पयसीति ।।"}, {"c": "1.3", "n": "48", "i": 502, "v": "स एवमुक्त उपाध्यायं प्रत्युवाच । भोः फेनं पिबामि यमिमे वत्सा मातॄणां स्तनं पिबन्त उद्गिरन्तीति ।।"}, {"c": "1.3", "n": "49", "i": 503, "v": "तमुपाध्यायः प्रत्युवाच । एते त्वदनुकम्पया गुणवन्तो वत्साः प्रभूततरं फेनमुद्गिरन्ति । तदेवमपि वत्सानां वृत्त्युपरोधं करोष्येवं वर्तमानः । फेनमपि भवान्न पातुमर्हतीति ।।"}, {"c": "1.3", "n": "50", "i": 504, "v": "स तथेति प्रतिज्ञाय निराहारस्ता गा अरक्षत् । तथा प्रतिषिद्धो भैक्षं नाश्नाति न चान्यच्चरति । पयो न पिबति । फेनं नोपयुङ्क्ते ।।"}, {"c": "1.3", "n": "51", "i": 505, "v": "स कदाचिदरण्ये क्षुधार्तोऽर्कपत्राण्यभक्षयत् ।।"}, {"c": "1.3", "n": "52", "i": 506, "v": "स तैरर्कपत्रैर्भक्षितैः क्षारकटूष्णविपाकिभिश्चक्षुष्युपहतोऽन्धोऽभवत् । सोऽन्धोऽपि चङ्क्रम्यमाणः कूपेऽपतत् ।।"}, {"c": "1.3", "n": "53", "i": 507, "v": "अथ तस्मिन्ननागच्छत्युपाध्यायः शिष्यानवोचत् । मयोपमन्युः सर्वतः प्रतिषिद्धः । स नियतं कुपितः । ततो नागच्छति चिरगतश्चेति ।।"}, {"c": "1.3", "n": "54", "i": 508, "v": "स एवमुक्त्वा गत्वारण्यमुपमन्योराह्वानं चक्रे । भो उपमन्यो क्वासि । वत्सैहीति ।।"}, {"c": "1.3", "n": "55", "i": 509, "v": "स तदाह्वानमुपाध्यायाच्छ्रुत्वा प्रत्युवाचोच्चैः । अयमस्मि भो उपाध्याय कूपे पतित इति ।।"}, {"c": "1.3", "n": "56", "i": 510, "v": "तमुपाध्यायः प्रत्युवाच । कथमसि कूपे पतित इति ।।"}, {"c": "1.3", "n": "57", "i": 511, "v": "स तं प्रत्युवाच । अर्कपत्राणि भक्षयित्वान्धीभूतोऽस्मि । अतः कूपे पतित इति ।।"}, {"c": "1.3", "n": "58", "i": 512, "v": "तमुपाध्यायः प्रत्युवाच । अश्विनौ स्तुहि । तौ त्वां चक्षुष्मन्तं करिष्यतो देवभिषजाविति ।।"}, {"c": "1.3", "n": "59", "i": 513, "v": "स एवमुक्त उपाध्यायेन स्तोतुं प्रचक्रमे देवावश्विनौ वाग्भिरृग्भिः ।।"}, {"c": "1.3", "n": "60", "i": 514, "v": "प्र पूर्वगौ पूर्वजौ चित्रभानू; गिरा वा शंसामि तपनावनन्तौ । दिव्यौ सुपर्णौ विरजौ विमाना;वधिक्षियन्तौ भुवनानि विश्वा ।।"}, {"c": "1.3", "n": "61", "i": 515, "v": "हिरण्मयौ शकुनी सांपरायौ; नासत्यदस्रौ सुनसौ वैजयन्तौ । शुक्रं वयन्तौ तरसा सुवेमा;वभि व्ययन्तावसितं विवस्वत् ।।"}, {"c": "1.3", "n": "62", "i": 516, "v": "ग्रस्तां सुपर्णस्य बलेन वर्तिका;ममुञ्चतामश्विनौ सौभगाय । तावत्सुवृत्तावनमन्त मायया; सत्तमा गा अरुणा उदावहन् ।।"}, {"c": "1.3", "n": "63", "i": 517, "v": "षष्टिश्च गावस्त्रिशताश्च धेनव; एकं वत्सं सुवते तं दुहन्ति । नानागोष्ठा विहिता एकदोहना;स्तावश्विनौ दुहतो घर्ममुक्थ्यम् ।।"}, {"c": "1.3", "n": "64", "i": 518, "v": "एकां नाभिं सप्तशता अराः श्रिताः; प्रधिष्वन्या विंशतिरर्पिता अराः । अनेमि चक्रं परिवर्ततेऽजरं; मायाश्विनौ समनक्ति चर्षणी ।।"}, {"c": "1.3", "n": "65", "i": 519, "v": "एकं चक्रं वर्तते द्वादशारं प्रधि;षण्णाभिमेकाक्षममृतस्य धारणम् । यस्मिन्देवा अधि विश्वे विषक्ता;स्तावश्विनौ मुञ्चतो मा विषीदतम् ।।"}, {"c": "1.3", "n": "66", "i": 520, "v": "अश्विनाविन्द्रममृतं वृत्तभूयौ; तिरोधत्तामश्विनौ दासपत्नी । भित्त्वा गिरिमश्विनौ गामुदाचरन्तौ; तद्वृष्टमह्ना प्रथिता वलस्य ।।"}, {"c": "1.3", "n": "67", "i": 521, "v": "युवां दिशो जनयथो दशाग्रे; समानं मूर्ध्नि रथया वियन्ति । तासां यातमृषयोऽनुप्रयान्ति; देवा मनुष्याः क्षितिमाचरन्ति ।।"}, {"c": "1.3", "n": "68", "i": 522, "v": "युवां वर्णान्विकुरुथो विश्वरूपां;स्तेऽधिक्षियन्ति भुवनानि विश्वा । ते भानवोऽप्यनुसृताश्चरन्ति; देवा मनुष्याः क्षितिमाचरन्ति ।।"}, {"c": "1.3", "n": "69", "i": 523, "v": "तौ नासत्यावश्विनावामहे वां; स्रजं च यां बिभृथः पुष्करस्य । तौ नासत्यावमृतावृतावृधा;वृते देवास्तत्प्रपदेन सूते ।।"}, {"c": "1.3", "n": "70", "i": 524, "v": "मुखेन गर्भं लभतां युवानौ; गतासुरेतत्प्रपदेन सूते । सद्यो जातो मातरमत्ति गर्भ;स्तावश्विनौ मुञ्चथो जीवसे गाः ।।"}, {"c": "1.3", "n": "71", "i": 525, "v": "एवं तेनाभिष्टुतावश्विनावाजग्मतुः । आहतुश्चैनम् । प्रीतौ स्वः । एष तेऽपूपः । अशानैनमिति ।।"}, {"c": "1.3", "n": "72", "i": 526, "v": "स एवमुक्तः प्रत्युवाच । नानृतमूचतुर्भवन्तौ । न त्वहमेतमपूपमुपयोक्तुमुत्सहे अनिवेद्य गुरव इति ।।"}, {"c": "1.3", "n": "73", "i": 527, "v": "ततस्तमश्विनावूचतुः । आवाभ्यां पुरस्ताद्भवत उपाध्यायेनैवमेवाभिष्टुताभ्यामपूपः प्रीताभ्यां दत्तः । उपयुक्तश्च स तेनानिवेद्य गुरवे । त्वमपि तथैव कुरुष्व यथा कृतमुपाध्यायेनेति ।।"}, {"c": "1.3", "n": "74", "i": 528, "v": "स एवमुक्तः पुनरेव प्रत्युवाचैतौ । प्रत्यनुनये भवन्तावश्विनौ । नोत्सहेऽहमनिवेद्योपाध्यायायोपयोक्तुमिति ।।"}, {"c": "1.3", "n": "75", "i": 529, "v": "तमश्विनावाहतुः । प्रीतौ स्वस्तवानया गुरुवृत्त्या । उपाध्यायस्य ते कार्ष्णायसा दन्ताः । भवतो हिरण्मया भविष्यन्ति । चक्षुष्मांश्च भविष्यसि । श्रेयश्चावाप्स्यसीति ।।"}, {"c": "1.3", "n": "76", "i": 530, "v": "स एवमुक्तोऽश्विभ्यां लब्धचक्षुरुपाध्यायसकाशमागम्योपाध्यायमभिवाद्याचचक्षे । स चास्य प्रीतिमानभूत् ।।"}, {"c": "1.3", "n": "77", "i": 531, "v": "आह चैनम् । यथाश्विनावाहतुस्तथा त्वं श्रेयोऽवाप्स्यसीति । सर्वे च ते वेदाः प्रतिभास्यन्तीति ।।"}, {"c": "1.3", "n": "78", "i": 532, "v": "एषा तस्यापि परीक्षोपमन्योः ।।"}, {"c": "1.3", "n": "79", "i": 533, "v": "अथापरः शिष्यस्तस्यैवायोदस्य धौम्यस्य वेदो नाम ।।"}, {"c": "1.3", "n": "80", "i": 534, "v": "तमुपाध्यायः संदिदेश । वत्स वेद इहास्यताम् । भवता मद्गृहे कंचित्कालं शुश्रूषमाणेन भवितव्यम् । श्रेयस्ते भविष्यतीति ।।"}, {"c": "1.3", "n": "81", "i": 535, "v": "स तथेत्युक्त्वा गुरुकुले दीर्घकालं गुरुशुश्रूषणपरोऽवसत् । गौरिव नित्यं गुरुषु धूर्षु नियुज्यमानः शीतोष्णक्षुत्तृष्णादुःखसहः सर्वत्राप्रतिकूलः ।।"}, {"c": "1.3", "n": "82", "i": 536, "v": "तस्य महता कालेन गुरुः परितोषं जगाम । तत्परितोषाच्च श्रेयः सर्वज्ञतां चावाप । एषा तस्यापि परीक्षा वेदस्य ।।"}, {"c": "1.3", "n": "83", "i": 537, "v": "स उपाध्यायेनानुज्ञातः समावृत्तस्तस्माद्गुरुकुलवासाद्गृहाश्रमं प्रत्यपद्यत । तस्यापि स्वगृहे वसतस्त्रयः शिष्या बभूवुः ।।"}, {"c": "1.3", "n": "84", "i": 538, "v": "स शिष्यान्न किंचिदुवाच । कर्म वा क्रियतां गुरुशुश्रूषा वेति । दुःखाभिज्ञो हि गुरुकुलवासस्य शिष्यान्परिक्लेशेन योजयितुं नेयेष ।।"}, {"c": "1.3", "n": "85", "i": 539, "v": "अथ कस्यचित्कालस्य वेदं ब्राह्मणं जनमेजयः पौष्यश्च क्षत्रियावुपेत्योपाध्यायं वरयां चक्रतुः ।।"}, {"c": "1.3", "n": "86", "i": 540, "v": "स कदाचिद्याज्यकार्येणाभिप्रस्थित उत्तङ्कं नाम शिष्यं नियोजयामास । भो उत्तङ्क यत्किंचिदस्मद्गृहे परिहीयते तदिच्छाम्यहमपरिहीणं भवता क्रियमाणमिति ।।"}, {"c": "1.3", "n": "87", "i": 541, "v": "स एवं प्रतिसमादिश्योत्तङ्कं वेदः प्रवासं जगाम ।।"}, {"c": "1.3", "n": "88", "i": 542, "v": "अथोत्तङ्को गुरुशुश्रूषुर्गुरुनियोगमनुतिष्ठमानस्तत्र गुरुकुले वसति स्म ।।"}, {"c": "1.3", "n": "89", "i": 543, "v": "स वसंस्तत्रोपाध्यायस्त्रीभिः सहिताभिराहूयोक्तः । उपाध्यायिनी ते ऋतुमती । उपाध्यायश्च प्रोषितः । अस्या यथायमृतुर्वन्ध्यो न भवति तथा क्रियताम् । एतद्विषीदतीति ।।"}, {"c": "1.3", "n": "90", "i": 544, "v": "स एवमुक्तस्ताः स्त्रियः प्रत्युवाच । न मया स्त्रीणां वचनादिदमकार्यं कार्यम् । न ह्यहमुपाध्यायेन संदिष्टः । अकार्यमपि त्वया कार्यमिति ।।"}, {"c": "1.3", "n": "91", "i": 545, "v": "तस्य पुनरुपाध्यायः कालान्तरेण गृहानुपजगाम तस्मात्प्रवासात् । स तद्वृत्तं तस्याशेषमुपलभ्य प्रीतिमानभूत् ।।"}, {"c": "1.3", "n": "92", "i": 546, "v": "उवाच चैनम् । वत्सोत्तङ्क किं ते प्रियं करवाणीति । धर्मतो हि शुश्रूषितोऽस्मि भवता । तेन प्रीतिः परस्परेण नौ संवृद्धा । तदनुजाने भवन्तम् । सर्वामेव सिद्धिं प्राप्स्यसि । गम्यतामिति ।।"}, {"c": "1.3", "n": "93", "i": 547, "v": "स एवमुक्तः प्रत्युवाच । किं ते प्रियं करवाणीति । एवं ह्याहुः ।।"}, {"c": "1.3", "n": "94", "i": 548, "v": "यश्चाधर्मेण विब्रूयाद्यश्चाधर्मेण पृच्छति । तयोरन्यतरः प्रैति विद्वेषं चाधिगच्छति ।।"}, {"c": "1.3", "n": "95", "i": 549, "v": "सोऽहमनुज्ञातो भवता इच्छामीष्टं ते गुर्वर्थमुपहर्तुमिति ।।"}, {"c": "1.3", "n": "96", "i": 550, "v": "तेनैवमुक्त उपाध्यायः प्रत्युवाच । वत्सोत्तङ्क उष्यतां तावदिति ।।"}, {"c": "1.3", "n": "97", "i": 551, "v": "स कदाचित्तमुपाध्यायमाहोत्तङ्कः । आज्ञापयतु भवान् । किं ते प्रियमुपहरामि गुर्वर्थमिति ।।"}, {"c": "1.3", "n": "98", "i": 552, "v": "तमुपाध्यायः प्रत्युवाच । वत्सोत्तङ्क बहुशो मां चोदयसि गुर्वर्थमुपहरेयमिति । तद्गच्छ । एनां प्रविश्योपाध्यायिनीं पृच्छ किमुपहरामीति । एषा यद्ब्रवीति तदुपहरस्वेति ।।"}, {"c": "1.3", "n": "99", "i": 553, "v": "स एवमुक्त उपाध्यायेनोपाध्यायिनीमपृच्छत् । भवत्युपाध्यायेनास्म्यनुज्ञातो गृहं गन्तुम् । तदिच्छामीष्टं ते गुर्वर्थमुपहृत्यानृणो गन्तुम् । तदाज्ञापयतु भवती । किमुपहरामि गुर्वर्थमिति ।।"}, {"c": "1.3", "n": "100", "i": 554, "v": "सैवमुक्तोपाध्यायिन्युत्तङ्कं प्रत्युवाच । गच्छ पौष्यं राजानम् । भिक्षस्व तस्य क्षत्रियया पिनद्धे कुण्डले । ते आनयस्व । इतश्चतुर्थेऽहनि पुण्यकं भविता । ताभ्यामाबद्धाभ्यां ब्राह्मणान्परिवेष्टुमिच्छामि । शोभमाना यथा ताभ्यां कुण्डलाभ्यां तस्मिन्नहनि संपादयस्व । श्रेयो हि ते स्यात्क्षणं कुर्वत इति ।।"}, {"c": "1.3", "n": "101", "i": 555, "v": "स एवमुक्त उपाध्यायिन्या प्रातिष्ठतोत्तङ्कः । स पथि गच्छन्नपश्यदृषभमतिप्रमाणं तमधिरूढं च पुरुषमतिप्रमाणमेव ।।"}, {"c": "1.3", "n": "102", "i": 556, "v": "स पुरुष उत्तङ्कमभ्यभाषत । उत्तङ्कैतत्पुरीषमस्य ऋषभस्य भक्षयस्वेति ।।"}, {"c": "1.3", "n": "103", "i": 557, "v": "स एवमुक्तो नैच्छत् ।।"}, {"c": "1.3", "n": "104", "i": 558, "v": "तमाह पुरुषो भूयः । भक्षयस्वोत्तङ्क । मा विचारय । उपाध्यायेनापि ते भक्षितं पूर्वमिति ।।"}, {"c": "1.3", "n": "105", "i": 559, "v": "स एवमुक्तो बाढमित्युक्त्वा तदा तदृषभस्य पुरीषं मूत्रं च भक्षयित्वोत्तङ्कः प्रतस्थे यत्र स क्षत्रियः पौष्यः ।।"}, {"c": "1.3", "n": "106", "i": 560, "v": "तमुपेत्यापश्यदुत्तङ्क आसीनम् । स तमुपेत्याशीर्भिरभिनन्द्योवाच । अर्थी भवन्तमुपगतोऽस्मीति ।।"}, {"c": "1.3", "n": "107", "i": 561, "v": "स एनमभिवाद्योवाच । भगवन्पौष्यः खल्वहम् । किं करवाणीति ।।"}, {"c": "1.3", "n": "108", "i": 562, "v": "तमुवाचोत्तङ्कः । गुर्वर्थे कुण्डलाभ्यामर्थ्यागतोऽस्मीति ये ते क्षत्रियया पिनद्धे कुण्डले ते भवान्दातुमर्हतीति ।।"}, {"c": "1.3", "n": "109", "i": 563, "v": "तं पौष्यः प्रत्युवाच । प्रविश्यान्तःपुरं क्षत्रिया याच्यतामिति ।।"}, {"c": "1.3", "n": "110", "i": 564, "v": "स तेनैवमुक्तः प्रविश्यान्तःपुरं क्षत्रियां नापश्यत् ।।"}, {"c": "1.3", "n": "111", "i": 565, "v": "स पौष्यं पुनरुवाच । न युक्तं भवता वयमनृतेनोपचरितुम् । न हि ते क्षत्रियान्तःपुरे संनिहिता । नैनां पश्यामीति ।।"}, {"c": "1.3", "n": "112", "i": 566, "v": "स एवमुक्तः पौष्यस्तं प्रत्युवाच । संप्रति भवानुच्छिष्टः । स्मर तावत् । न हि सा क्षत्रिया उच्छिष्टेनाशुचिना वा शक्या द्रष्टुम् । पतिव्रतात्वादेषा नाशुचेर्दर्शनमुपैतीति ।।"}, {"c": "1.3", "n": "113", "i": 567, "v": "अथैवमुक्त उत्तङ्कः स्मृत्वोवाच । अस्ति खलु मयोच्छिष्टेनोपस्पृष्टं शीघ्रं गच्छता चेति ।।"}, {"c": "1.3", "n": "114", "i": 568, "v": "तं पौष्यः प्रत्युवाच । एतत्तदेवं हि । न गच्छतोपस्पृष्टं भवति न स्थितेनेति ।।"}, {"c": "1.3", "n": "115", "i": 569, "v": "अथोत्तङ्कस्तथेत्युक्त्वा प्राङ्मुख उपविश्य सुप्रक्षालितपाणिपादवदनोऽशब्दाभिर्हृदयंगमाभिरद्भिरुपस्पृश्य त्रिः पीत्वा द्विः परिमृज्य खान्यद्भिरुपस्पृश्यान्तःपुरं प्रविश्य तां क्षत्रियामपश्यत् ।।"}, {"c": "1.3", "n": "116", "i": 570, "v": "सा च दृष्ट्वैवोत्तङ्कमभ्युत्थायाभिवाद्योवाच । स्वागतं ते भगवन् । आज्ञापय किं करवाणीति ।।"}, {"c": "1.3", "n": "117", "i": 571, "v": "स तामुवाच । एते कुण्डले गुर्वर्थं मे भिक्षिते दातुमर्हसीति ।।"}, {"c": "1.3", "n": "118", "i": 572, "v": "सा प्रीता तेन तस्य सद्भावेन पात्रमयमनतिक्रमणीयश्चेति मत्वा ते कुण्डले अवमुच्यास्मै प्रायच्छत् ।।"}, {"c": "1.3", "n": "119", "i": 573, "v": "आह चैनम् । एते कुण्डले तक्षको नागराजः प्रार्थयति । अप्रमत्तो नेतुमर्हसीति ।।"}, {"c": "1.3", "n": "120", "i": 574, "v": "स एवमुक्तस्तां क्षत्रियां प्रत्युवाच । भवति सुनिर्वृता भव । न मां शक्तस्तक्षको नागराजो धर्षयितुमिति ।।"}, {"c": "1.3", "n": "121", "i": 575, "v": "स एवमुक्त्वा तां क्षत्रियामामन्त्र्य पौष्यसकाशमागच्छत् ।।"}, {"c": "1.3", "n": "122", "i": 576, "v": "स तं दृष्ट्वोवाच । भोः पौष्य प्रीतोऽस्मीति ।।"}, {"c": "1.3", "n": "123", "i": 577, "v": "तं पौष्यः प्रत्युवाच । भगवंश्चिरस्य पात्रमासाद्यते । भवांश्च गुणवानतिथिः । तत्करिष्ये श्राद्धम् । क्षणः क्रियतामिति ।।"}, {"c": "1.3", "n": "124", "i": 578, "v": "तमुत्तङ्कः प्रत्युवाच । कृतक्षण एवास्मि । शीघ्रमिच्छामि यथोपपन्नमन्नमुपहृतं भवतेति ।।"}, {"c": "1.3", "n": "125", "i": 579, "v": "स तथेत्युक्त्वा यथोपपन्नेनान्नेनैनं भोजयामास ।।"}, {"c": "1.3", "n": "126", "i": 580, "v": "अथोत्तङ्कः शीतमन्नं सकेशं दृष्ट्वा अशुच्येतदिति मत्वा पौष्यमुवाच । यस्मान्मे अशुच्यन्नं ददासि तस्मदन्धो भविष्यसीति ।।"}, {"c": "1.3", "n": "127", "i": 581, "v": "तं पौष्यः प्रत्युवाच । यस्मात्त्वमप्यदुष्टमन्नं दूषयसि तस्मादनपत्यो भविष्यसीति ।।"}, {"c": "1.3", "n": "128", "i": 582, "v": "सोऽथ पौष्यस्तस्याशुचिभावमन्नस्यागमयामास ।।"}, {"c": "1.3", "n": "129", "i": 583, "v": "अथ तदन्नं मुक्तकेश्या स्त्रियोपहृतं सकेशमशुचि मत्वोत्तङ्कं प्रसादयामास । भगवन्नज्ञानादेतदन्नं सकेशमुपहृतं शीतं च । तत्क्षामये भवन्तम् । न भवेयमन्ध इति ।।"}, {"c": "1.3", "n": "130", "i": 584, "v": "तमुत्तङ्कः प्रत्युवाच । न मृषा ब्रवीमि । भूत्वा त्वमन्धो नचिरादनन्धो भविष्यसीति । ममापि शापो न भवेद्भवता दत्त इति ।।"}, {"c": "1.3", "n": "131", "i": 585, "v": "तं पौष्यः प्रत्युवाच । नाहं शक्तः शापं प्रत्यादातुम् । न हि मे मन्युरद्याप्युपशमं गच्छति । किं चैतद्भवता न ज्ञायते यथा ।।"}, {"c": "1.3", "n": "132", "i": 586, "v": "नावनीतं हृदयं ब्राह्मणस्य; वाचि क्षुरो निहितस्तीक्ष्णधारः । विपरीतमेतदुभयं क्षत्रियस्य; वाङ्नावनीती हृदयं तीक्ष्णधारम् ।।"}, {"c": "1.3", "n": "133", "i": 587, "v": "इति । तदेवं गते न शक्तोऽहं तीक्ष्णहृदयत्वात्तं शापमन्यथा कर्तुम् । गम्यतामिति ।।"}, {"c": "1.3", "n": "134", "i": 588, "v": "तमुत्तङ्कः प्रत्युवाच । भवताहमन्नस्याशुचिभावमागमय्य प्रत्यनुनीतः । प्राक्च तेऽभिहितम् । यस्माददुष्टमन्नं दूषयसि तस्मादनपत्यो भविष्यसीति । दुष्टे चान्ने नैष मम शापो भविष्यतीति ।।"}, {"c": "1.3", "n": "135", "i": 589, "v": "साधयामस्तावदित्युक्त्वा प्रातिष्ठतोत्तङ्कस्ते कुण्डले गृहीत्वा ।।"}, {"c": "1.3", "n": "136", "i": 590, "v": "सोऽपश्यत्पथि नग्नं श्रमणमागच्छन्तं मुहुर्मुहुर्दृश्यमानमदृश्यमानं च । अथोत्तङ्कस्ते कुण्डले भूमौ निक्षिप्योदकार्थं प्रचक्रमे ।।"}, {"c": "1.3", "n": "137", "i": 591, "v": "एतस्मिन्नन्तरे स श्रमणस्त्वरमाण उपसृत्य ते कुण्डले गृहीत्वा प्राद्रवत् । तमुत्तङ्कोऽभिसृत्य जग्राह । स तद्रूपं विहाय तक्षकरूपं कृत्वा सहसा धरण्यां विवृतं महाबिलं विवेश ।।"}, {"c": "1.3", "n": "138", "i": 592, "v": "प्रविश्य च नागलोकं स्वभवनमगच्छत् । तमुत्तङ्कोऽन्वाविवेश तेनैव बिलेन । प्रविश्य च नागानस्तुवदेभिः श्लोकैः ।।"}, {"c": "1.3", "n": "139", "i": 593, "v": "य ऐरावतराजानः सर्पाः समितिशोभनाः । वर्षन्त इव जीमूताः सविद्युत्पवनेरिताः ।।"}, {"c": "1.3", "n": "140", "i": 594, "v": "सुरूपाश्च विरूपाश्च तथा कल्माषकुण्डलाः । आदित्यवन्नाकपृष्ठे रेजुरैरावतोद्भवाः ।।"}, {"c": "1.3", "n": "141", "i": 595, "v": "बहूनि नागवर्त्मानि गङ्गायास्तीर उत्तरे । इच्छेत्कोऽर्कांशुसेनायां चर्तुमैरावतं विना ।।"}, {"c": "1.3", "n": "142", "i": 596, "v": "शतान्यशीतिरष्टौ च सहस्राणि च विंशतिः । सर्पाणां प्रग्रहा यान्ति धृतराष्ट्रो यदेजति ।।"}, {"c": "1.3", "n": "143", "i": 597, "v": "ये चैनमुपसर्पन्ति ये च दूरं परं गताः । अहमैरावतज्येष्ठभ्रातृभ्योऽकरवं नमः ।।"}, {"c": "1.3", "n": "144", "i": 598, "v": "यस्य वासः कुरुक्षेत्रे खाण्डवे चाभवत्सदा । तं काद्रवेयमस्तौषं कुण्डलार्थाय तक्षकम् ।।"}, {"c": "1.3", "n": "145", "i": 599, "v": "तक्षकश्चाश्वसेनश्च नित्यं सहचरावुभौ । कुरुक्षेत्रे निवसतां नदीमिक्षुमतीमनु ।।"}, {"c": "1.3", "n": "146", "i": 600, "v": "जघन्यजस्तक्षकस्य श्रुतसेनेति यः श्रुतः । अवसद्यो महद्द्युम्नि प्रार्थयन्नागमुख्यताम् । करवाणि सदा चाहं नमस्तस्मै महात्मने ।।"}, {"c": "1.3", "n": "147", "i": 601, "v": "एवं स्तुवन्नपि नागान्यदा ते कुण्डले नालभदथापश्यत्स्त्रियौ तन्त्रे अधिरोप्य पटं वयन्त्यौ ।।"}, {"c": "1.3", "n": "148", "i": 602, "v": "तस्मिंश्च तन्त्रे कृष्णाः सिताश्च तन्तवः । चक्रं चापश्यत्षड्भिः कुमारैः परिवर्त्यमानम् । पुरुषं चापश्यद्दर्शनीयम् ।।"}, {"c": "1.3", "n": "149", "i": 603, "v": "स तान्सर्वांस्तुष्टाव एभिर्मन्त्रवादश्लोकैः ।।"}, {"c": "1.3", "n": "150", "i": 604, "v": "त्रीण्यर्पितान्यत्र शतानि मध्ये; षष्टिश्च नित्यं चरति ध्रुवेऽस्मिन् । चक्रे चतुर्विंशतिपर्वयोगे; षड्यत्कुमाराः परिवर्तयन्ति ।।"}, {"c": "1.3", "n": "151", "i": 605, "v": "तन्त्रं चेदं विश्वरूपं युवत्यौ; वयतस्तन्तून्सततं वर्तयन्त्यौ । कृष्णान्सितांश्चैव विवर्तयन्त्यौ; भूतान्यजस्रं भुवनानि चैव ।।"}, {"c": "1.3", "n": "152", "i": 606, "v": "वज्रस्य भर्ता भुवनस्य गोप्ता; वृत्रस्य हन्ता नमुचेर्निहन्ता । कृष्णे वसानो वसने महात्मा; सत्यानृते यो विविनक्ति लोके ।।"}, {"c": "1.3", "n": "153", "i": 607, "v": "यो वाजिनं गर्भमपां पुराणं; वैश्वानरं वाहनमभ्युपेतः । नमः सदास्मै जगदीश्वराय; लोकत्रयेशाय पुरंदराय ।।"}, {"c": "1.3", "n": "154", "i": 608, "v": "ततः स एनं पुरुषः प्राह । प्रीतोऽस्मि तेऽहमनेन स्तोत्रेण । किं ते प्रियं करवाणीति ।।"}, {"c": "1.3", "n": "155", "i": 609, "v": "स तमुवाच । नागा मे वशमीयुरिति ।।"}, {"c": "1.3", "n": "156", "i": 610, "v": "स एनं पुरुषः पुनरुवाच । एतमश्वमपाने धमस्वेति ।।"}, {"c": "1.3", "n": "157", "i": 611, "v": "स तमश्वमपानेऽधमत् । अथाश्वाद्धम्यमानात्सर्वस्रोतोभ्यः सधूमा अर्चिषोऽग्नेर्निष्पेतुः ।।"}, {"c": "1.3", "n": "158", "i": 612, "v": "ताभिर्नागलोको धूपितः ।।"}, {"c": "1.3", "n": "159", "i": 613, "v": "अथ ससंभ्रमस्तक्षकोऽग्नितेजोभयविषण्णस्ते कुण्डले गृहीत्वा सहसा स्वभवनान्निष्क्रम्योत्तङ्कमुवाच । एते कुण्डले प्रतिगृह्णातु भवानिति ।।"}, {"c": "1.3", "n": "160", "i": 614, "v": "स ते प्रतिजग्राहोत्तङ्कः । कुण्डले प्रतिगृह्याचिन्तयत् । अद्य तत्पुण्यकमुपाध्यायिन्याः । दूरं चाहमभ्यागतः । कथं नु खलु संभावयेयमिति ।।"}, {"c": "1.3", "n": "161", "i": 615, "v": "तत एनं चिन्तयानमेव स पुरुष उवाच । उत्तङ्क एनमश्वमधिरोह । एष त्वां क्षणादेवोपाध्यायकुलं प्रापयिष्यतीति ।।"}, {"c": "1.3", "n": "162", "i": 616, "v": "स तथेत्युक्त्वा तमश्वमधिरुह्य प्रत्याजगामोपाध्यायकुलम् । उपाध्यायिनी च स्नाता केशानावपयन्त्युपविष्टोत्तङ्को नागच्छतीति शापायास्य मनो दधे ।।"}, {"c": "1.3", "n": "163", "i": 617, "v": "अथोत्तङ्कः प्रविश्य उपाध्यायिनीमभ्यवादयत् । ते चास्यै कुण्डले प्रायच्छत् ।।"}, {"c": "1.3", "n": "164", "i": 618, "v": "सा चैनं प्रत्युवाच । उत्तङ्क देशे कालेऽभ्यागतः । स्वागतं ते वत्स । मनागसि मया न शप्तः । श्रेयस्तवोपस्थितम् । सिद्धिमाप्नुहीति ।।"}, {"c": "1.3", "n": "165", "i": 619, "v": "अथोत्तङ्क उपाध्यायमभ्यवादयत् । तमुपाध्यायः प्रत्युवाच । वत्सोत्तङ्क स्वागतं ते । किं चिरं कृतमिति ।।"}, {"c": "1.3", "n": "166", "i": 620, "v": "तमुत्तङ्क उपाध्यायं प्रत्युवाच । भोस्तक्षकेण नागराजेन विघ्नः कृतोऽस्मिन्कर्मणि । तेनास्मि नागलोकं नीतः ।।"}, {"c": "1.3", "n": "167", "i": 621, "v": "तत्र च मया दृष्टे स्त्रियौ तन्त्रेऽधिरोप्य पटं वयन्त्यौ । तस्मिंश्च तन्त्रे कृष्णाः सिताश्च तन्तवः । किं तत् ।।"}, {"c": "1.3", "n": "168", "i": 622, "v": "तत्र च मया चक्रं दृष्टं द्वादशारम् । षट्चैनं कुमाराः परिवर्तयन्ति । तदपि किम् ।।"}, {"c": "1.3", "n": "169", "i": 623, "v": "पुरुषश्चापि मया दृष्टः । स पुनः कः ।।"}, {"c": "1.3", "n": "170", "i": 624, "v": "अश्वश्चातिप्रमाणयुक्तः । स चापि कः ।।"}, {"c": "1.3", "n": "171", "i": 625, "v": "पथि गच्छता मया ऋषभो दृष्टः । तं च पुरुषोऽधिरूढः । तेनास्मि सोपचारमुक्तः । उत्तङ्कास्य ऋषभस्य पुरीषं भक्षय । उपाध्यायेनापि ते भक्षितमिति । ततस्तद्वचनान्मया तदृषभस्य पुरीषमुपयुक्तम् । तदिच्छामि भवतोपदिष्टं किं तदिति ।।"}, {"c": "1.3", "n": "172", "i": 626, "v": "तेनैवमुक्त उपाध्यायः प्रत्युवाच । ये ते स्त्रियौ धाता विधाता च । ये च ते कृष्णाः सिताश्च तन्तवस्ते रात्र्यहनी ।।"}, {"c": "1.3", "n": "173", "i": 627, "v": "यदपि तच्चक्रं द्वादशारं षट्कुमाराः परिवर्तयन्ति ते ऋतवः षट्संवत्सरश्चक्रम् । यः पुरुषः स पर्जन्यः । योऽश्वः सोऽग्निः ।।"}, {"c": "1.3", "n": "174", "i": 628, "v": "य ऋषभस्त्वया पथि गच्छता दृष्टः स ऐरावतो नागराजः । यश्चैनमधिरूढः स इन्द्रः । यदपि ते पुरीषं भक्षितं तस्य ऋषभस्य तदमृतम् ।।"}, {"c": "1.3", "n": "175", "i": 629, "v": "तेन खल्वसि न व्यापन्नस्तस्मिन्नागभवने । स चापि मम सखा इन्द्रः ।।"}, {"c": "1.3", "n": "176", "i": 630, "v": "तदनुग्रहात्कुण्डले गृहीत्वा पुनरभ्यागतोऽसि । तत्सौम्य गम्यताम् । अनुजाने भवन्तम् । श्रेयोऽवाप्स्यसीति ।।"}, {"c": "1.3", "n": "177", "i": 631, "v": "स उपाध्यायेनानुज्ञात उत्तङ्कः क्रुद्धस्तक्षकस्य प्रतिचिकीर्षमाणो हास्तिनपुरं प्रतस्थे ।।"}, {"c": "1.3", "n": "178", "i": 632, "v": "स हास्तिनपुरं प्राप्य नचिराद्द्विजसत्तमः । समागच्छत राजानमुत्तङ्को जनमेजयम् ।।"}, {"c": "1.3", "n": "179", "i": 633, "v": "पुरा तक्षशिलातस्तं निवृत्तमपराजितम् । सम्यग्विजयिनं दृष्ट्वा समन्तान्मन्त्रिभिर्वृतम् ।।"}, {"c": "1.3", "n": "180", "i": 634, "v": "तस्मै जयाशिषः पूर्वं यथान्यायं प्रयुज्य सः । उवाचैनं वचः काले शब्दसंपन्नया गिरा ।।"}, {"c": "1.3", "n": "181", "i": 635, "v": "अन्यस्मिन्करणीये त्वं कार्ये पार्थिवसत्तम । बाल्यादिवान्यदेव त्वं कुरुषे नृपसत्तम ।।"}, {"c": "1.3", "n": "182", "i": 636, "v": "एवमुक्तस्तु विप्रेण स राजा प्रत्युवाच ह । जनमेजयः प्रसन्नात्मा सम्यक्संपूज्य तं मुनिम् ।।"}, {"c": "1.3", "n": "183", "i": 637, "v": "आसां प्रजानां परिपालनेन; स्वं क्षत्रधर्मं परिपालयामि । प्रब्रूहि वा किं क्रियतां द्विजेन्द्र; शुश्रूषुरस्म्यद्य वचस्त्वदीयम् ।।"}, {"c": "1.3", "n": "184", "i": 638, "v": "स एवमुक्तस्तु नृपोत्तमेन; द्विजोत्तमः पुण्यकृतां वरिष्ठः । उवाच राजानमदीनसत्त्वं; स्वमेव कार्यं नृपतेश्च यत्तत् ।।"}, {"c": "1.3", "n": "185", "i": 639, "v": "तक्षकेण नरेन्द्रेन्द्र येन ते हिंसितः पिता । तस्मै प्रतिकुरुष्व त्वं पन्नगाय दुरात्मने ।।"}, {"c": "1.3", "n": "186", "i": 640, "v": "कार्यकालं च मन्येऽहं विधिदृष्टस्य कर्मणः । तद्गच्छापचितिं राजन्पितुस्तस्य महात्मनः ।।"}, {"c": "1.3", "n": "187", "i": 641, "v": "तेन ह्यनपराधी स दष्टो दुष्टान्तरात्मना । पञ्चत्वमगमद्राजा वज्राहत इव द्रुमः ।।"}, {"c": "1.3", "n": "188", "i": 642, "v": "बलदर्पसमुत्सिक्तस्तक्षकः पन्नगाधमः । अकार्यं कृतवान्पापो योऽदशत्पितरं तव ।।"}, {"c": "1.3", "n": "189", "i": 643, "v": "राजर्षिवंशगोप्तारममरप्रतिमं नृपम् । जघान काश्यपं चैव न्यवर्तयत पापकृत् ।।"}, {"c": "1.3", "n": "190", "i": 644, "v": "दग्धुमर्हसि तं पापं ज्वलिते हव्यवाहने । सर्पसत्रे महाराज त्वयि तद्धि विधीयते ।।"}, {"c": "1.3", "n": "191", "i": 645, "v": "एवं पितुश्चापचितिं गतवांस्त्वं भविष्यसि । मम प्रियं च सुमहत्कृतं राजन्भविष्यति ।।"}, {"c": "1.3", "n": "192", "i": 646, "v": "कर्मणः पृथिवीपाल मम येन दुरात्मना । विघ्नः कृतो महाराज गुर्वर्थं चरतोऽनघ ।।"}, {"c": "1.3", "n": "193", "i": 647, "v": "एतच्छ्रुत्वा तु नृपतिस्तक्षकस्य चुकोप ह । उत्तङ्कवाक्यहविषा दीप्तोऽग्निर्हविषा यथा ।।"}, {"c": "1.3", "n": "194", "i": 648, "v": "अपृच्छच्च तदा राजा मन्त्रिणः स्वान्सुदुःखितः । उत्तङ्कस्यैव सांनिध्ये पितुः स्वर्गगतिं प्रति ।।"}, {"c": "1.3", "n": "195", "i": 649, "v": "तदैव हि स राजेन्द्रो दुःखशोकाप्लुतोऽभवत् । यदैव पितरं वृत्तमुत्तङ्कादशृणोत्तदा ।।"}, {"c": "1.4", "n": "1", "i": 650, "v": "लोमहर्षणपुत्र उग्रश्रवाः सूतः पौराणिको नैमिषारण्ये शौनकस्य कुलपतेर्द्वादशवार्षिके सत्रे ऋषीनभ्यागतानुपतस्थे ।।"}, {"c": "1.4", "n": "2", "i": 651, "v": "पौराणिकः पुराणे कृतश्रमः स तान्कृताञ्जलिरुवाच । किं भवन्तः श्रोतुमिच्छन्ति । किमहं ब्रुवाणीति ।।"}, {"c": "1.4", "n": "3", "i": 652, "v": "तमृषय ऊचुः । परमं लोमहर्षणे प्रक्ष्यामस्त्वां वक्ष्यसि च नः शुश्रूषतां कथायोगम् । तद्भगवांस्तु तावच्छौनकोऽग्निशरणमध्यास्ते ।।"}, {"c": "1.4", "n": "4", "i": 653, "v": "योऽसौ दिव्याः कथा वेद देवतासुरसंकथाः । मनुष्योरगगन्धर्वकथा वेद च सर्वशः ।।"}, {"c": "1.4", "n": "5", "i": 654, "v": "स चाप्यस्मिन्मखे सौते विद्वान्कुलपतिर्द्विजः । दक्षो धृतव्रतो धीमाञ्शास्त्रे चारण्यके गुरुः ।।"}, {"c": "1.4", "n": "6", "i": 655, "v": "सत्यवादी शमपरस्तपस्वी नियतव्रतः । सर्वेषामेव नो मान्यः स तावत्प्रतिपाल्यताम् ।।"}, {"c": "1.4", "n": "7", "i": 656, "v": "तस्मिन्नध्यासति गुरावासनं परमार्चितम् । ततो वक्ष्यसि यत्त्वां स प्रक्ष्यति द्विजसत्तमः ।।"}, {"c": "1.4", "t": "सूत उवाच ।"}, {"c": "1.4", "n": "8", "i": 657, "v": "एवमस्तु गुरौ तस्मिन्नुपविष्टे महात्मनि । तेन पृष्टः कथाः पुण्या वक्ष्यामि विविधाश्रयाः ।।"}, {"c": "1.4", "n": "9", "i": 658, "v": "सोऽथ विप्रर्षभः कार्यं कृत्वा सर्वं यथाक्रमम् । देवान्वाग्भिः पितॄनद्भिस्तर्पयित्वाजगाम ह ।।"}, {"c": "1.4", "n": "10", "i": 659, "v": "यत्र ब्रह्मर्षयः सिद्धास्त आसीना यतव्रताः । यज्ञायतनमाश्रित्य सूतपुत्रपुरःसराः ।।"}, {"c": "1.4", "n": "11", "i": 660, "v": "ऋत्विक्ष्वथ सदस्येषु स वै गृहपतिस्ततः । उपविष्टेषूपविष्टः शौनकोऽथाब्रवीदिदम् ।।"}, {"c": "1.5", "t": "शौनक उवाच ।"}, {"c": "1.5", "n": "1", "i": 661, "v": "पुराणमखिलं तात पिता तेऽधीतवान्पुरा । कच्चित्त्वमपि तत्सर्वमधीषे लोमहर्षणे ।।"}, {"c": "1.5", "n": "2", "i": 662, "v": "पुराणे हि कथा दिव्या आदिवंशाश्च धीमताम् । कथ्यन्ते ताः पुरास्माभिः श्रुताः पूर्वं पितुस्तव ।।"}, {"c": "1.5", "n": "3", "i": 663, "v": "तत्र वंशमहं पूर्वं श्रोतुमिच्छामि भार्गवम् । कथयस्व कथामेतां कल्याः स्म श्रवणे तव ।।"}, {"c": "1.5", "t": "सूत उवाच ।"}, {"c": "1.5", "n": "4", "i": 664, "v": "यदधीतं पुरा सम्यग्द्विजश्रेष्ठ महात्मभिः । वैशंपायनविप्राद्यैस्तैश्चापि कथितं पुरा ।।"}, {"c": "1.5", "n": "5", "i": 665, "v": "यदधीतं च पित्रा मे सम्यक्चैव ततो मया । तत्तावच्छृणु यो देवैः सेन्द्रैः साग्निमरुद्गणैः । पूजितः प्रवरो वंशो भृगूणां भृगुनन्दन ।।"}, {"c": "1.5", "n": "6", "i": 666, "v": "इमं वंशमहं ब्रह्मन्भार्गवं ते महामुने । निगदामि कथायुक्तं पुराणाश्रयसंयुतम् ।।"}, {"c": "1.5", "n": "7", "i": 667, "v": "भृगोः सुदयितः पुत्रश्च्यवनो नाम भार्गवः । च्यवनस्यापि दायादः प्रमतिर्नाम धार्मिकः । प्रमतेरप्यभूत्पुत्रो घृताच्यां रुरुरित्युत ।।"}, {"c": "1.5", "n": "8", "i": 668, "v": "रुरोरपि सुतो जज्ञे शुनको वेदपारगः । प्रमद्वरायां धर्मात्मा तव पूर्वपितामहात् ।।"}, {"c": "1.5", "n": "9", "i": 669, "v": "तपस्वी च यशस्वी च श्रुतवान्ब्रह्मवित्तमः । धर्मिष्ठः सत्यवादी च नियतो नियतेन्द्रियः ।।"}, {"c": "1.5", "t": "शौनक उवाच ।"}, {"c": "1.5", "n": "10", "i": 670, "v": "सूतपुत्र यथा तस्य भार्गवस्य महात्मनः । च्यवनत्वं परिख्यातं तन्ममाचक्ष्व पृच्छतः ।।"}, {"c": "1.5", "t": "सूत उवाच ।"}, {"c": "1.5", "n": "11", "i": 671, "v": "भृगोः सुदयिता भार्या पुलोमेत्यभिविश्रुता । तस्यां गर्भः समभवद्भृगोर्वीर्यसमुद्भवः ।।"}, {"c": "1.5", "n": "12", "i": 672, "v": "तस्मिन्गर्भे संभृतेऽथ पुलोमायां भृगूद्वह । समये समशीलिन्यां धर्मपत्न्यां यशस्विनः ।।"}, {"c": "1.5", "n": "13", "i": 673, "v": "अभिषेकाय निष्क्रान्ते भृगौ धर्मभृतां वरे । आश्रमं तस्य रक्षोऽथ पुलोमाभ्याजगाम ह ।।"}, {"c": "1.5", "n": "14", "i": 674, "v": "तं प्रविश्याश्रमं दृष्ट्वा भृगोर्भार्यामनिन्दिताम् । हृच्छयेन समाविष्टो विचेताः समपद्यत ।।"}, {"c": "1.5", "n": "15", "i": 675, "v": "अभ्यागतं तु तद्रक्षः पुलोमा चारुदर्शना । न्यमन्त्रयत वन्येन फलमूलादिना तदा ।।"}, {"c": "1.5", "n": "16", "i": 676, "v": "तां तु रक्षस्ततो ब्रह्मन्हृच्छयेनाभिपीडितम् । दृष्ट्वा हृष्टमभूत्तत्र जिहीर्षुस्तामनिन्दिताम् ।।"}, {"c": "1.5", "n": "17", "i": 677, "v": "अथाग्निशरणेऽपश्यज्ज्वलितं जातवेदसम् । तमपृच्छत्ततो रक्षः पावकं ज्वलितं तदा ।।"}, {"c": "1.5", "n": "18", "i": 678, "v": "शंस मे कस्य भार्येयमग्ने पृष्ट ऋतेन वै । सत्यस्त्वमसि सत्यं मे वद पावक पृच्छते ।।"}, {"c": "1.5", "n": "19", "i": 679, "v": "मया हीयं पूर्ववृता भार्यार्थे वरवर्णिनी । पश्चात्त्विमां पिता प्रादाद्भृगवेऽनृतकारिणे ।।"}, {"c": "1.5", "n": "20", "i": 680, "v": "सेयं यदि वरारोहा भृगोर्भार्या रहोगता । तथा सत्यं समाख्याहि जिहीर्षाम्याश्रमादिमाम् ।।"}, {"c": "1.5", "n": "21", "i": 681, "v": "मन्युर्हि हृदयं मेऽद्य प्रदहन्निव तिष्ठति । मत्पूर्वभार्यां यदिमां भृगुः प्राप सुमध्यमाम् ।।"}, {"c": "1.5", "n": "22", "i": 682, "v": "तद्रक्ष एवमामन्त्र्य ज्वलितं जातवेदसम् । शङ्कमानो भृगोर्भार्यां पुनः पुनरपृच्छत ।।"}, {"c": "1.5", "n": "23", "i": 683, "v": "त्वमग्ने सर्वभूतानामन्तश्चरसि नित्यदा । साक्षिवत्पुण्यपापेषु सत्यं ब्रूहि कवे वचः ।।"}, {"c": "1.5", "n": "24", "i": 684, "v": "मत्पूर्वभार्यापहृता भृगुणानृतकारिणा । सेयं यदि तथा मे त्वं सत्यमाख्यातुमर्हसि ।।"}, {"c": "1.5", "n": "25", "i": 685, "v": "श्रुत्वा त्वत्तो भृगोर्भार्यां हरिष्याम्यहमाश्रमात् । जातवेदः पश्यतस्ते वद सत्यां गिरं मम ।।"}, {"c": "1.5", "n": "26", "i": 686, "v": "तस्य तद्वचनं श्रुत्वा सप्तार्चिर्दुःखितो भृशम् । भीतोऽनृताच्च शापाच्च भृगोरित्यब्रवीच्छनैः ।।"}, {"c": "1.6", "t": "सूत उवाच ।"}, {"c": "1.6", "n": "1", "i": 687, "v": "अग्नेरथ वचः श्रुत्वा तद्रक्षः प्रजहार ताम् । ब्रह्मन्वराहरूपेण मनोमारुतरंहसा ।।"}, {"c": "1.6", "n": "2", "i": 688, "v": "ततः स गर्भो निवसन्कुक्षौ भृगुकुलोद्वह । रोषान्मातुश्च्युतः कुक्षेश्च्यवनस्तेन सोऽभवत् ।।"}, {"c": "1.6", "n": "3", "i": 689, "v": "तं दृष्ट्वा मातुरुदराच्च्युतमादित्यवर्चसम् । तद्रक्षो भस्मसाद्भूतं पपात परिमुच्य ताम् ।।"}, {"c": "1.6", "n": "4", "i": 690, "v": "सा तमादाय सुश्रोणी ससार भृगुनन्दनम् । च्यवनं भार्गवं ब्रह्मन्पुलोमा दुःखमूर्च्छिता ।।"}, {"c": "1.6", "n": "5", "i": 691, "v": "तां ददर्श स्वयं ब्रह्मा सर्वलोकपितामहः । रुदतीं बाष्पपूर्णाक्षीं भृगोर्भार्यामनिन्दिताम् । सान्त्वयामास भगवान्वधूं ब्रह्मा पितामहः ।।"}, {"c": "1.6", "n": "6", "i": 692, "v": "अश्रुबिन्दूद्भवा तस्याः प्रावर्तत महानदी । अनुवर्तती सृतिं तस्या भृगोः पत्न्या यशस्विनः ।।"}, {"c": "1.6", "n": "7", "i": 693, "v": "तस्या मार्गं सृतवतीं दृष्ट्वा तु सरितं तदा । नाम तस्यास्तदा नद्याश्चक्रे लोकपितामहः । वधूसरेति भगवांश्च्यवनस्याश्रमं प्रति ।।"}, {"c": "1.6", "n": "8", "i": 694, "v": "स एवं च्यवनो जज्ञे भृगोः पुत्रः प्रतापवान् । तं ददर्श पिता तत्र च्यवनं तां च भामिनीम् ।।"}, {"c": "1.6", "n": "9", "i": 695, "v": "स पुलोमां ततो भार्यां पप्रच्छ कुपितो भृगुः । केनासि रक्षसे तस्मै कथितेह जिहीर्षवे । न हि त्वां वेद तद्रक्षो मद्भार्यां चारुहासिनीम् ।।"}, {"c": "1.6", "n": "10", "i": 696, "v": "तत्त्वमाख्याहि तं ह्यद्य शप्तुमिच्छाम्यहं रुषा । बिभेति को न शापान्मे कस्य चायं व्यतिक्रमः ।।"}, {"c": "1.6", "t": "पुलोमोवाच ।"}, {"c": "1.6", "n": "11", "i": 697, "v": "अग्निना भगवंस्तस्मै रक्षसेऽहं निवेदिता । ततो मामनयद्रक्षः क्रोशन्तीं कुररीमिव ।।"}, {"c": "1.6", "n": "12", "i": 698, "v": "साहं तव सुतस्यास्य तेजसा परिमोक्षिता । भस्मीभूतं च तद्रक्षो मामुत्सृज्य पपात वै ।।"}, {"c": "1.6", "t": "सूत उवाच ।"}, {"c": "1.6", "n": "13", "i": 699, "v": "इति श्रुत्वा पुलोमाया भृगुः परममन्युमान् । शशापाग्निमभिक्रुद्धः सर्वभक्षो भविष्यसि ।।"}, {"c": "1.7", "t": "सूत उवाच ।"}, {"c": "1.7", "n": "1", "i": 700, "v": "शप्तस्तु भृगुणा वह्निः क्रुद्धो वाक्यमथाब्रवीत् । किमिदं साहसं ब्रह्मन्कृतवानसि सांप्रतम् ।।"}, {"c": "1.7", "n": "2", "i": 701, "v": "धर्मे प्रयतमानस्य सत्यं च वदतः समम् । पृष्टो यदब्रुवं सत्यं व्यभिचारोऽत्र को मम ।।"}, {"c": "1.7", "n": "3", "i": 702, "v": "पृष्टो हि साक्षी यः साक्ष्यं जानमानोऽन्यथा वदेत् । स पूर्वानात्मनः सप्त कुले हन्यात्तथा परान् ।।"}, {"c": "1.7", "n": "4", "i": 703, "v": "यश्च कार्यार्थतत्त्वज्ञो जानमानो न भाषते । सोऽपि तेनैव पापेन लिप्यते नात्र संशयः ।।"}, {"c": "1.7", "n": "5", "i": 704, "v": "शक्तोऽहमपि शप्तुं त्वां मान्यास्तु ब्राह्मणा मम । जानतोऽपि च ते व्यक्तं कथयिष्ये निबोध तत् ।।"}, {"c": "1.7", "n": "6", "i": 705, "v": "योगेन बहुधात्मानं कृत्वा तिष्ठामि मूर्तिषु । अग्निहोत्रेषु सत्रेषु क्रियास्वथ मखेषु च ।।"}, {"c": "1.7", "n": "7", "i": 706, "v": "वेदोक्तेन विधानेन मयि यद्धूयते हविः । देवताः पितरश्चैव तेन तृप्ता भवन्ति वै ।।"}, {"c": "1.7", "n": "8", "i": 707, "v": "आपो देवगणाः सर्वे आपः पितृगणास्तथा । दर्शश्च पौर्णमासश्च देवानां पितृभिः सह ।।"}, {"c": "1.7", "n": "9", "i": 708, "v": "देवताः पितरस्तस्मात्पितरश्चापि देवताः । एकीभूताश्च पूज्यन्ते पृथक्त्वेन च पर्वसु ।।"}, {"c": "1.7", "n": "10", "i": 709, "v": "देवताः पितरश्चैव जुह्वते मयि यत्सदा । त्रिदशानां पितॄणां च मुखमेवमहं स्मृतः ।।"}, {"c": "1.7", "n": "11", "i": 710, "v": "अमावास्यां च पितरः पौर्णमास्यां च देवताः । मन्मुखेनैव हूयन्ते भुञ्जते च हुतं हविः । सर्वभक्षः कथं तेषां भविष्यामि मुखं त्वहम् ।।"}, {"c": "1.7", "n": "12", "i": 711, "v": "चिन्तयित्वा ततो वह्निश्चक्रे संहारमात्मनः । द्विजानामग्निहोत्रेषु यज्ञसत्रक्रियासु च ।।"}, {"c": "1.7", "n": "13", "i": 712, "v": "निरोंकारवषट्काराः स्वधास्वाहाविवर्जिताः । विनाग्निना प्रजाः सर्वास्तत आसन्सुदुःखिताः ।।"}, {"c": "1.7", "n": "14", "i": 713, "v": "अथर्षयः समुद्विग्ना देवान्गत्वाब्रुवन्वचः । अग्निनाशात्क्रियाभ्रंशाद्भ्रान्ता लोकास्त्रयोऽनघाः । विधध्वमत्र यत्कार्यं न स्यात्कालात्ययो यथा ।।"}, {"c": "1.7", "n": "15", "i": 714, "v": "अथर्षयश्च देवाश्च ब्रह्माणमुपगम्य तु । अग्नेरावेदयञ्शापं क्रियासंहारमेव च ।।"}, {"c": "1.7", "n": "16", "i": 715, "v": "भृगुणा वै महाभाग शप्तोऽग्निः कारणान्तरे । कथं देवमुखो भूत्वा यज्ञभागाग्रभुक्तथा । हुतभुक्सर्वलोकेषु सर्वभक्षत्वमेष्यति ।।"}, {"c": "1.7", "n": "17", "i": 716, "v": "श्रुत्वा तु तद्वचस्तेषामग्निमाहूय लोककृत् । उवाच वचनं श्लक्ष्णं भूतभावनमव्ययम् ।।"}, {"c": "1.7", "n": "18", "i": 717, "v": "लोकानामिह सर्वेषां त्वं कर्ता चान्त एव च । त्वं धारयसि लोकांस्त्रीन्क्रियाणां च प्रवर्तकः । स तथा कुरु लोकेश नोच्छिद्येरन्क्रिया यथा ।।"}, {"c": "1.7", "n": "19", "i": 718, "v": "कस्मादेवं विमूढस्त्वमीश्वरः सन्हुताशनः । त्वं पवित्रं यदा लोके सर्वभूतगतश्च ह ।।"}, {"c": "1.7", "n": "20", "i": 719, "v": "न त्वं सर्वशरीरेण सर्वभक्षत्वमेष्यसि । उपादानेऽर्चिषो यास्ते सर्वं धक्ष्यन्ति ताः शिखिन् ।।"}, {"c": "1.7", "n": "21", "i": 720, "v": "यथा सूर्यांशुभिः स्पृष्टं सर्वं शुचि विभाव्यते । तथा त्वदर्चिर्निर्दग्धं सर्वं शुचि भविष्यति ।।"}, {"c": "1.7", "n": "22", "i": 721, "v": "तदग्ने त्वं महत्तेजः स्वप्रभावाद्विनिर्गतम् । स्वतेजसैव तं शापं कुरु सत्यमृषेर्विभो । देवानां चात्मनो भागं गृहाण त्वं मुखे हुतम् ।।"}, {"c": "1.7", "n": "23", "i": 722, "v": "एवमस्त्विति तं वह्निः प्रत्युवाच पितामहम् । जगाम शासनं कर्तुं देवस्य परमेष्ठिनः ।।"}, {"c": "1.7", "n": "24", "i": 723, "v": "देवर्षयश्च मुदितास्ततो जग्मुर्यथागतम् । ऋषयश्च यथापूर्वं क्रियाः सर्वाः प्रचक्रिरे ।।"}, {"c": "1.7", "n": "25", "i": 724, "v": "दिवि देवा मुमुदिरे भूतसंघाश्च लौकिकाः । अग्निश्च परमां प्रीतिमवाप हतकल्मषः ।।"}, {"c": "1.7", "n": "26", "i": 725, "v": "एवमेष पुरावृत्त इतिहासोऽग्निशापजः । पुलोमस्य विनाशश्च च्यवनस्य च संभवः ।।"}, {"c": "1.8", "t": "सूत उवाच ।"}, {"c": "1.8", "n": "1", "i": 726, "v": "स चापि च्यवनो ब्रह्मन्भार्गवोऽजनयत्सुतम् । सुकन्यायां महात्मानं प्रमतिं दीप्ततेजसम् ।।"}, {"c": "1.8", "n": "2", "i": 727, "v": "प्रमतिस्तु रुरुं नाम घृताच्यां समजीजनत् । रुरुः प्रमद्वरायां तु शुनकं समजीजनत् ।।"}, {"c": "1.8", "n": "3", "i": 728, "v": "तस्य ब्रह्मन्रुरोः सर्वं चरितं भूरितेजसः । विस्तरेण प्रवक्ष्यामि तच्छृणु त्वमशेषतः ।।"}, {"c": "1.8", "n": "4", "i": 729, "v": "ऋषिरासीन्महान्पूर्वं तपोविद्यासमन्वितः । स्थूलकेश इति ख्यातः सर्वभूतहिते रतः ।।"}, {"c": "1.8", "n": "5", "i": 730, "v": "एतस्मिन्नेव काले तु मेनकायां प्रजज्ञिवान् । गन्धर्वराजो विप्रर्षे विश्वावसुरिति श्रुतः ।।"}, {"c": "1.8", "n": "6", "i": 731, "v": "अथाप्सरा मेनका सा तं गर्भं भृगुनन्दन । उत्ससर्ज यथाकालं स्थूलकेशाश्रमं प्रति ।।"}, {"c": "1.8", "n": "7", "i": 732, "v": "उत्सृज्य चैव तं गर्भं नद्यास्तीरे जगाम ह । कन्याममरगर्भाभां ज्वलन्तीमिव च श्रिया ।।"}, {"c": "1.8", "n": "8", "i": 733, "v": "तां ददर्श समुत्सृष्टां नदीतीरे महानृषिः । स्थूलकेशः स तेजस्वी विजने बन्धुवर्जिताम् ।।"}, {"c": "1.8", "n": "9", "i": 734, "v": "स तां दृष्ट्वा तदा कन्यां स्थूलकेशो द्विजोत्तमः । जग्राहाथ मुनिश्रेष्ठः कृपाविष्टः पुपोष च । ववृधे सा वरारोहा तस्याश्रमपदे शुभा ।।"}, {"c": "1.8", "n": "10", "i": 735, "v": "प्रमदाभ्यो वरा सा तु सर्वरूपगुणान्विता । ततः प्रमद्वरेत्यस्या नाम चक्रे महानृषिः ।।"}, {"c": "1.8", "n": "11", "i": 736, "v": "तामाश्रमपदे तस्य रुरुर्दृष्ट्वा प्रमद्वराम् । बभूव किल धर्मात्मा मदनानुगतात्मवान् ।।"}, {"c": "1.8", "n": "12", "i": 737, "v": "पितरं सखिभिः सोऽथ वाचयामास भार्गवः । प्रमतिश्चाभ्ययाच्छ्रुत्वा स्थूलकेशं यशस्विनम् ।।"}, {"c": "1.8", "n": "13", "i": 738, "v": "ततः प्रादात्पिता कन्यां रुरवे तां प्रमद्वराम् । विवाहं स्थापयित्वाग्रे नक्षत्रे भगदैवते ।।"}, {"c": "1.8", "n": "14", "i": 739, "v": "ततः कतिपयाहस्य विवाहे समुपस्थिते । सखीभिः क्रीडती सार्धं सा कन्या वरवर्णिनी ।।"}, {"c": "1.8", "n": "15", "i": 740, "v": "नापश्यत प्रसुप्तं वै भुजगं तिर्यगायतम् । पदा चैनं समाक्रामन्मुमूर्षुः कालचोदिता ।।"}, {"c": "1.8", "n": "16", "i": 741, "v": "स तस्याः संप्रमत्तायाश्चोदितः कालधर्मणा । विषोपलिप्तान्दशनान्भृशमङ्गे न्यपातयत् ।।"}, {"c": "1.8", "n": "17", "i": 742, "v": "सा दष्टा सहसा भूमौ पतिता गतचेतना । व्यसुरप्रेक्षणीयापि प्रेक्षणीयतमाकृतिः ।।"}, {"c": "1.8", "n": "18", "i": 743, "v": "प्रसुप्तेवाभवच्चापि भुवि सर्पविषार्दिता । भूयो मनोहरतरा बभूव तनुमध्यमा ।।"}, {"c": "1.8", "n": "19", "i": 744, "v": "ददर्श तां पिता चैव ते चैवान्ये तपस्विनः । विचेष्टमानां पतितां भूतले पद्मवर्चसम् ।।"}, {"c": "1.8", "n": "20", "i": 745, "v": "ततः सर्वे द्विजवराः समाजग्मुः कृपान्विताः । स्वस्त्यात्रेयो महाजानुः कुशिकः शङ्खमेखलः ।।"}, {"c": "1.8", "n": "21", "i": 746, "v": "भारद्वाजः कौणकुत्स आर्ष्टिषेणोऽथ गौतमः । प्रमतिः सह पुत्रेण तथान्ये वनवासिनः ।।"}, {"c": "1.8", "n": "22", "i": 747, "v": "तां ते कन्यां व्यसुं दृष्ट्वा भुजगस्य विषार्दिताम् । रुरुदुः कृपयाविष्टा रुरुस्त्वार्तो बहिर्ययौ ।।"}, {"c": "1.9", "t": "सूत उवाच ।"}, {"c": "1.9", "n": "1", "i": 748, "v": "तेषु तत्रोपविष्टेषु ब्राह्मणेषु समन्ततः । रुरुश्चुक्रोश गहनं वनं गत्वा सुदुःखितः ।।"}, {"c": "1.9", "n": "2", "i": 749, "v": "शोकेनाभिहतः सोऽथ विलपन्करुणं बहु । अब्रवीद्वचनं शोचन्प्रियां चिन्त्य प्रमद्वराम् ।।"}, {"c": "1.9", "n": "3", "i": 750, "v": "शेते सा भुवि तन्वङ्गी मम शोकविवर्धिनी । बान्धवानां च सर्वेषां किं नु दुःखमतः परम् ।।"}, {"c": "1.9", "n": "4", "i": 751, "v": "यदि दत्तं तपस्तप्तं गुरवो वा मया यदि । सम्यगाराधितास्तेन संजीवतु मम प्रिया ।।"}, {"c": "1.9", "n": "5", "i": 752, "v": "यथा जन्मप्रभृति वै यतात्माहं धृतव्रतः । प्रमद्वरा तथाद्यैव समुत्तिष्ठतु भामिनी ।।"}, {"c": "1.9", "t": "देवदूत उवाच ।"}, {"c": "1.9", "n": "6", "i": 753, "v": "अभिधत्से ह यद्वाचा रुरो दुःखेन तन्मृषा । न तु मर्त्यस्य धर्मात्मन्नायुरस्ति गतायुषः ।।"}, {"c": "1.9", "n": "7", "i": 754, "v": "गतायुरेषा कृपणा गन्धर्वाप्सरसोः सुता । तस्माच्छोके मनस्तात मा कृथास्त्वं कथंचन ।।"}, {"c": "1.9", "n": "8", "i": 755, "v": "उपायश्चात्र विहितः पूर्वं देवैर्महात्मभिः । तं यदीच्छसि कर्तुं त्वं प्राप्स्यसीमां प्रमद्वराम् ।।"}, {"c": "1.9", "t": "रुरुरुवाच ।"}, {"c": "1.9", "n": "9", "i": 756, "v": "क उपायः कृतो देवैर्ब्रूहि तत्त्वेन खेचर । करिष्ये तं तथा श्रुत्वा त्रातुमर्हति मां भवान् ।।"}, {"c": "1.9", "t": "देवदूत उवाच ।"}, {"c": "1.9", "n": "10", "i": 757, "v": "आयुषोऽर्धं प्रयच्छस्व कन्यायै भृगुनन्दन । एवमुत्थास्यति रुरो तव भार्या प्रमद्वरा ।।"}, {"c": "1.9", "t": "रुरुरुवाच ।"}, {"c": "1.9", "n": "11", "i": 758, "v": "आयुषोऽर्धं प्रयच्छामि कन्यायै खेचरोत्तम । शृङ्गाररूपाभरणा उत्तिष्ठतु मम प्रिया ।।"}, {"c": "1.9", "t": "सूत उवाच ।"}, {"c": "1.9", "n": "12", "i": 759, "v": "ततो गन्धर्वराजश्च देवदूतश्च सत्तमौ । धर्मराजमुपेत्येदं वचनं प्रत्यभाषताम् ।।"}, {"c": "1.9", "n": "13", "i": 760, "v": "धर्मराजायुषोऽर्धेन रुरोर्भार्या प्रमद्वरा । समुत्तिष्ठतु कल्याणी मृतैव यदि मन्यसे ।।"}, {"c": "1.9", "t": "धर्मराज उवाच ।"}, {"c": "1.9", "n": "14", "i": 761, "v": "प्रमद्वरा रुरोर्भार्या देवदूत यदीच्छसि । उत्तिष्ठत्वायुषोऽर्धेन रुरोरेव समन्विता ।।"}, {"c": "1.9", "t": "सूत उवाच ।"}, {"c": "1.9", "n": "15", "i": 762, "v": "एवमुक्ते ततः कन्या सोदतिष्ठत्प्रमद्वरा । रुरोस्तस्यायुषोऽर्धेन सुप्तेव वरवर्णिनी ।।"}, {"c": "1.9", "n": "16", "i": 763, "v": "एतद्दृष्टं भविष्ये हि रुरोरुत्तमतेजसः । आयुषोऽतिप्रवृद्धस्य भार्यार्थेऽर्धं ह्रसत्विति ।।"}, {"c": "1.9", "n": "17", "i": 764, "v": "तत इष्टेऽहनि तयोः पितरौ चक्रतुर्मुदा । विवाहं तौ च रेमाते परस्परहितैषिणौ ।।"}, {"c": "1.9", "n": "18", "i": 765, "v": "स लब्ध्वा दुर्लभां भार्यां पद्मकिञ्जल्कसप्रभाम् । व्रतं चक्रे विनाशाय जिह्मगानां धृतव्रतः ।।"}, {"c": "1.9", "n": "19", "i": 766, "v": "स दृष्ट्वा जिह्मगान्सर्वांस्तीव्रकोपसमन्वितः । अभिहन्ति यथासन्नं गृह्य प्रहरणं सदा ।।"}, {"c": "1.9", "n": "20", "i": 767, "v": "स कदाचिद्वनं विप्रो रुरुरभ्यागमन्महत् । शयानं तत्र चापश्यड्डुण्डुभं वयसान्वितम् ।।"}, {"c": "1.9", "n": "21", "i": 768, "v": "तत उद्यम्य दण्डं स कालदण्डोपमं तदा । अभ्यघ्नद्रुषितो विप्रस्तमुवाचाथ डुण्डुभः ।।"}, {"c": "1.9", "n": "22", "i": 769, "v": "नापराध्यामि ते किंचिदहमद्य तपोधन । संरम्भात्तत्किमर्थं मामभिहंसि रुषान्वितः ।।"}, {"c": "1.10", "t": "रुरुरुवाच ।"}, {"c": "1.10", "n": "1", "i": 770, "v": "मम प्राणसमा भार्या दष्टासीद्भुजगेन ह । तत्र मे समयो घोर आत्मनोरग वै कृतः ।।"}, {"c": "1.10", "n": "2", "i": 771, "v": "हन्यां सदैव भुजगं यं यं पश्येयमित्युत । ततोऽहं त्वां जिघांसामि जीवितेन विमोक्ष्यसे ।।"}, {"c": "1.10", "t": "डुण्डुभ उवाच ।"}, {"c": "1.10", "n": "3", "i": 772, "v": "अन्ये ते भुजगा विप्र ये दशन्तीह मानवान् । डुण्डुभानहिगन्धेन न त्वं हिंसितुमर्हसि ।।"}, {"c": "1.10", "n": "4", "i": 773, "v": "एकानर्थान्पृथगर्थानेकदुःखान्पृथक्सुखान् । डुण्डुभान्धर्मविद्भूत्वा न त्वं हिंसितुमर्हसि ।।"}, {"c": "1.10", "t": "सूत उवाच ।"}, {"c": "1.10", "n": "5", "i": 774, "v": "इति श्रुत्वा वचस्तस्य भुजगस्य रुरुस्तदा । नावधीद्भयसंविग्न ऋषिं मत्वाथ डुण्डुभम् ।।"}, {"c": "1.10", "n": "6", "i": 775, "v": "उवाच चैनं भगवान्रुरुः संशमयन्निव । कामया भुजग ब्रूहि कोऽसीमां विक्रियां गतः ।।"}, {"c": "1.10", "t": "डुण्डुभ उवाच ।"}, {"c": "1.10", "n": "7", "i": 776, "v": "अहं पुरा रुरो नाम्ना ऋषिरासं सहस्रपात् । सोऽहं शापेन विप्रस्य भुजगत्वमुपागतः ।।"}, {"c": "1.10", "t": "रुरुरुवाच ।"}, {"c": "1.10", "n": "8", "i": 777, "v": "किमर्थं शप्तवान्क्रुद्धो द्विजस्त्वां भुजगोत्तम । कियन्तं चैव कालं ते वपुरेतद्भविष्यति ।।"}, {"c": "1.11", "t": "डुण्डुभ उवाच ।"}, {"c": "1.11", "n": "1", "i": 778, "v": "सखा बभूव मे पूर्वं खगमो नाम वै द्विजः । भृशं संशितवाक्तात तपोबलसमन्वितः ।।"}, {"c": "1.11", "n": "2", "i": 779, "v": "स मया क्रीडता बाल्ये कृत्वा तार्णमथोरगम् । अग्निहोत्रे प्रसक्तः सन्भीषितः प्रमुमोह वै ।।"}, {"c": "1.11", "n": "3", "i": 780, "v": "लब्ध्वा च स पुनः संज्ञां मामुवाच तपोधनः । निर्दहन्निव कोपेन सत्यवाक्संशितव्रतः ।।"}, {"c": "1.11", "n": "4", "i": 781, "v": "यथावीर्यस्त्वया सर्पः कृतोऽयं मद्बिभीषया । तथावीर्यो भुजंगस्त्वं मम कोपाद्भविष्यसि ।।"}, {"c": "1.11", "n": "5", "i": 782, "v": "तस्याहं तपसो वीर्यं जानमानस्तपोधन । भृशमुद्विग्नहृदयस्तमवोचं वनौकसम् ।।"}, {"c": "1.11", "n": "6", "i": 783, "v": "प्रयतः संभ्रमाच्चैव प्राञ्जलिः प्रणतः स्थितः । सखेति हसतेदं ते नर्मार्थं वै कृतं मया ।।"}, {"c": "1.11", "n": "7", "i": 784, "v": "क्षन्तुमर्हसि मे ब्रह्मञ्शापोऽयं विनिवर्त्यताम् । सोऽथ मामब्रवीद्दृष्ट्वा भृशमुद्विग्नचेतसम् ।।"}, {"c": "1.11", "n": "8", "i": 785, "v": "मुहुरुष्णं विनिःश्वस्य सुसंभ्रान्तस्तपोधनः । नानृतं वै मया प्रोक्तं भवितेदं कथंचन ।।"}, {"c": "1.11", "n": "9", "i": 786, "v": "यत्तु वक्ष्यामि ते वाक्यं शृणु तन्मे धृतव्रत । श्रुत्वा च हृदि ते वाक्यमिदमस्तु तपोधन ।।"}, {"c": "1.11", "n": "10", "i": 787, "v": "उत्पत्स्यति रुरुर्नाम प्रमतेरात्मजः शुचिः । तं दृष्ट्वा शापमोक्षस्ते भविता नचिरादिव ।।"}, {"c": "1.11", "n": "11", "i": 788, "v": "स त्वं रुरुरिति ख्यातः प्रमतेरात्मजः शुचिः । स्वरूपं प्रतिलभ्याहमद्य वक्ष्यामि ते हितम् ।।"}, {"c": "1.11", "n": "12", "i": 789, "v": "अहिंसा परमो धर्मः सर्वप्राणभृतां स्मृतः । तस्मात्प्राणभृतः सर्वान्न हिंस्याद्ब्राह्मणः क्वचित् ।।"}, {"c": "1.11", "n": "13", "i": 790, "v": "ब्राह्मणः सौम्य एवेह जायतेति परा श्रुतिः । वेदवेदाङ्गवित्तात सर्वभूताभयप्रदः ।।"}, {"c": "1.11", "n": "14", "i": 791, "v": "अहिंसा सत्यवचनं क्षमा चेति विनिश्चितम् । ब्राह्मणस्य परो धर्मो वेदानां धरणादपि ।।"}, {"c": "1.11", "n": "15", "i": 792, "v": "क्षत्रियस्य तु यो धर्मः स नेहेष्यति वै तव । दण्डधारणमुग्रत्वं प्रजानां परिपालनम् ।।"}, {"c": "1.11", "n": "16", "i": 793, "v": "तदिदं क्षत्रियस्यासीत्कर्म वै शृणु मे रुरो । जनमेजयस्य धर्मात्मन्सर्पाणां हिंसनं पुरा ।।"}, {"c": "1.11", "n": "17", "i": 794, "v": "परित्राणं च भीतानां सर्पाणां ब्राह्मणादपि । तपोवीर्यबलोपेताद्वेदवेदाङ्गपारगात् । आस्तीकाद्द्विजमुख्याद्वै सर्पसत्रे द्विजोत्तम ।।"}, {"c": "1.12", "t": "रुरुरुवाच ।"}, {"c": "1.12", "n": "1", "i": 795, "v": "कथं हिंसितवान्सर्पान्क्षत्रियो जनमेजयः । सर्पा वा हिंसितास्तात किमर्थं द्विजसत्तम ।।"}, {"c": "1.12", "n": "2", "i": 796, "v": "किमर्थं मोक्षिताश्चैव पन्नगास्तेन शंस मे । आस्तीकेन तदाचक्ष्व श्रोतुमिच्छाम्यशेषतः ।।"}, {"c": "1.12", "t": "ऋषिरुवाच ।"}, {"c": "1.12", "n": "3", "i": 797, "v": "श्रोष्यसि त्वं रुरो सर्वमास्तीकचरितं महत् । ब्राह्मणानां कथयतामित्युक्त्वान्तरधीयत ।।"}, {"c": "1.12", "t": "सूत उवाच ।"}, {"c": "1.12", "n": "4", "i": 798, "v": "रुरुश्चापि वनं सर्वं पर्यधावत्समन्ततः । तमृषिं द्रष्टुमन्विच्छन्संश्रान्तो न्यपतद्भुवि ।।"}, {"c": "1.12", "n": "5", "i": 799, "v": "लब्धसंज्ञो रुरुश्चायात्तच्चाचख्यौ पितुस्तदा । पिता चास्य तदाख्यानं पृष्टः सर्वं न्यवेदयत् ।।"}, {"c": "1.13", "t": "शौनक उवाच ।"}, {"c": "1.13", "n": "1", "i": 800, "v": "किमर्थं राजशार्दूलः स राजा जनमेजयः । सर्पसत्रेण सर्पाणां गतोऽन्तं तद्वदस्व मे ।।"}, {"c": "1.13", "n": "2", "i": 801, "v": "आस्तीकश्च द्विजश्रेष्ठः किमर्थं जपतां वरः । मोक्षयामास भुजगान्दीप्तात्तस्माद्धुताशनात् ।।"}, {"c": "1.13", "n": "3", "i": 802, "v": "कस्य पुत्रः स राजासीत्सर्पसत्रं य आहरत् । स च द्विजातिप्रवरः कस्य पुत्रो वदस्व मे ।।"}, {"c": "1.13", "t": "सूत उवाच ।"}, {"c": "1.13", "n": "4", "i": 803, "v": "महदाख्यानमास्तीकं यत्रैतत्प्रोच्यते द्विज । सर्वमेतदशेषेण शृणु मे वदतां वर ।।"}, {"c": "1.13", "t": "शौनक उवाच ।"}, {"c": "1.13", "n": "5", "i": 804, "v": "श्रोतुमिच्छाम्यशेषेण कथामेतां मनोरमाम् । आस्तीकस्य पुराणस्य ब्राह्मणस्य यशस्विनः ।।"}, {"c": "1.13", "t": "सूत उवाच ।"}, {"c": "1.13", "n": "6", "i": 805, "v": "इतिहासमिमं वृद्धाः पुराणं परिचक्षते । कृष्णद्वैपायनप्रोक्तं नैमिषारण्यवासिनः ।।"}, {"c": "1.13", "n": "7", "i": 806, "v": "पूर्वं प्रचोदितः सूतः पिता मे लोमहर्षणः । शिष्यो व्यासस्य मेधावी ब्राह्मणैरिदमुक्तवान् ।।"}, {"c": "1.13", "n": "8", "i": 807, "v": "तस्मादहमुपश्रुत्य प्रवक्ष्यामि यथातथम् । इदमास्तीकमाख्यानं तुभ्यं शौनक पृच्छते ।।"}, {"c": "1.13", "n": "9", "i": 808, "v": "आस्तीकस्य पिता ह्यासीत्प्रजापतिसमः प्रभुः । ब्रह्मचारी यताहारस्तपस्युग्रे रतः सदा ।।"}, {"c": "1.13", "n": "10", "i": 809, "v": "जरत्कारुरिति ख्यात ऊर्ध्वरेता महानृषिः । यायावराणां धर्मज्ञः प्रवरः संशितव्रतः ।।"}, {"c": "1.13", "n": "11", "i": 810, "v": "अटमानः कदाचित्स स्वान्ददर्श पितामहान् । लम्बमानान्महागर्ते पादैरूर्ध्वैरधोमुखान् ।।"}, {"c": "1.13", "n": "12", "i": 811, "v": "तानब्रवीत्स दृष्ट्वैव जरत्कारुः पितामहान् । के भवन्तोऽवलम्बन्ते गर्तेऽस्मिन्वा अधोमुखाः ।।"}, {"c": "1.13", "n": "13", "i": 812, "v": "वीरणस्तम्बके लग्नाः सर्वतः परिभक्षिते । मूषकेन निगूढेन गर्तेऽस्मिन्नित्यवासिना ।।"}, {"c": "1.13", "t": "पितर ऊचुः ।"}, {"c": "1.13", "n": "14", "i": 813, "v": "यायावरा नाम वयमृषयः संशितव्रताः । संतानप्रक्षयाद्ब्रह्मन्नधो गच्छाम मेदिनीम् ।।"}, {"c": "1.13", "n": "15", "i": 814, "v": "अस्माकं संततिस्त्वेको जरत्कारुरिति श्रुतः । मन्दभाग्योऽल्पभाग्यानां तप एव समास्थितः ।।"}, {"c": "1.13", "n": "16", "i": 815, "v": "न स पुत्राञ्जनयितुं दारान्मूढश्चिकीर्षति । तेन लम्बामहे गर्ते संतानप्रक्षयादिह ।।"}, {"c": "1.13", "n": "17", "i": 816, "v": "अनाथास्तेन नाथेन यथा दुष्कृतिनस्तथा । कस्त्वं बन्धुरिवास्माकमनुशोचसि सत्तम ।।"}, {"c": "1.13", "n": "18", "i": 817, "v": "ज्ञातुमिच्छामहे ब्रह्मन्को भवानिह धिष्ठितः । किमर्थं चैव नः शोच्याननुकम्पितुमर्हसि ।।"}, {"c": "1.13", "t": "जरत्कारुरुवाच ।"}, {"c": "1.13", "n": "19", "i": 818, "v": "मम पूर्वे भवन्तो वै पितरः सपितामहाः । ब्रूत किं करवाण्यद्य जरत्कारुरहं स्वयम् ।।"}, {"c": "1.13", "t": "पितर ऊचुः ।"}, {"c": "1.13", "n": "20", "i": 819, "v": "यतस्व यत्नवांस्तात संतानाय कुलस्य नः । आत्मनोऽर्थेऽस्मदर्थे च धर्म इत्येव चाभिभो ।।"}, {"c": "1.13", "n": "21", "i": 820, "v": "न हि धर्मफलैस्तात न तपोभिः सुसंचितैः । तां गतिं प्राप्नुवन्तीह पुत्रिणो यां व्रजन्ति ह ।।"}, {"c": "1.13", "n": "22", "i": 821, "v": "तद्दारग्रहणे यत्नं संतत्यां च मनः कुरु । पुत्रकास्मन्नियोगात्त्वमेतन्नः परमं हितम् ।।"}, {"c": "1.13", "t": "जरत्कारुरुवाच ।"}, {"c": "1.13", "n": "23", "i": 822, "v": "न दारान्वै करिष्यामि सदा मे भावितं मनः । भवतां तु हितार्थाय करिष्ये दारसंग्रहम् ।।"}, {"c": "1.13", "n": "24", "i": 823, "v": "समयेन च कर्ताहमनेन विधिपूर्वकम् । तथा यद्युपलप्स्यामि करिष्ये नान्यथा त्वहम् ।।"}, {"c": "1.13", "n": "25", "i": 824, "v": "सनाम्नी या भवित्री मे दित्सिता चैव बन्धुभिः । भैक्षवत्तामहं कन्यामुपयंस्ये विधानतः ।।"}, {"c": "1.13", "n": "26", "i": 825, "v": "दरिद्राय हि मे भार्यां को दास्यति विशेषतः । प्रतिग्रहीष्ये भिक्षां तु यदि कश्चित्प्रदास्यति ।।"}, {"c": "1.13", "n": "27", "i": 826, "v": "एवं दारक्रियाहेतोः प्रयतिष्ये पितामहाः । अनेन विधिना शश्वन्न करिष्येऽहमन्यथा ।।"}, {"c": "1.13", "n": "28", "i": 827, "v": "तत्र चोत्पत्स्यते जन्तुर्भवतां तारणाय वै । शाश्वतं स्थानमासाद्य मोदन्तां पितरो मम ।।"}, {"c": "1.13", "t": "सूत उवाच ।"}, {"c": "1.13", "n": "29", "i": 828, "v": "ततो निवेशाय तदा स विप्रः संशितव्रतः । महीं चचार दारार्थी न च दारानविन्दत ।।"}, {"c": "1.13", "n": "30", "i": 829, "v": "स कदाचिद्वनं गत्वा विप्रः पितृवचः स्मरन् । चुक्रोश कन्याभिक्षार्थी तिस्रो वाचः शनैरिव ।।"}, {"c": "1.13", "n": "31", "i": 830, "v": "तं वासुकिः प्रत्यगृह्णादुद्यम्य भगिनीं तदा । न स तां प्रतिजग्राह न सनाम्नीति चिन्तयन् ।।"}, {"c": "1.13", "n": "32", "i": 831, "v": "सनाम्नीमुद्यतां भार्यां गृह्णीयामिति तस्य हि । मनो निविष्टमभवज्जरत्कारोर्महात्मनः ।।"}, {"c": "1.13", "n": "33", "i": 832, "v": "तमुवाच महाप्राज्ञो जरत्कारुर्महातपाः । किंनाम्नी भगिनीयं ते ब्रूहि सत्यं भुजंगम ।।"}, {"c": "1.13", "t": "वासुकिरुवाच ।"}, {"c": "1.13", "n": "34", "i": 833, "v": "जरत्कारो जरत्कारुः स्वसेयमनुजा मम । त्वदर्थं रक्षिता पूर्वं प्रतीच्छेमां द्विजोत्तम ।।"}, {"c": "1.13", "t": "सूत उवाच ।"}, {"c": "1.13", "n": "35", "i": 834, "v": "मात्रा हि भुजगाः शप्ताः पूर्वं ब्रह्मविदां वर । जनमेजयस्य वो यज्ञे धक्ष्यत्यनिलसारथिः ।।"}, {"c": "1.13", "n": "36", "i": 835, "v": "तस्य शापस्य शान्त्यर्थं प्रददौ पन्नगोत्तमः । स्वसारमृषये तस्मै सुव्रताय तपस्विने ।।"}, {"c": "1.13", "n": "37", "i": 836, "v": "स च तां प्रतिजग्राह विधिदृष्टेन कर्मणा । आस्तीको नाम पुत्रश्च तस्यां जज्ञे महात्मनः ।।"}, {"c": "1.13", "n": "38", "i": 837, "v": "तपस्वी च महात्मा च वेदवेदाङ्गपारगः । समः सर्वस्य लोकस्य पितृमातृभयापहः ।।"}, {"c": "1.13", "n": "39", "i": 838, "v": "अथ कालस्य महतः पाण्डवेयो नराधिपः । आजहार महायज्ञं सर्पसत्रमिति श्रुतिः ।।"}, {"c": "1.13", "n": "40", "i": 839, "v": "तस्मिन्प्रवृत्ते सत्रे तु सर्पाणामन्तकाय वै । मोचयामास तं शापमास्तीकः सुमहायशाः ।।"}, {"c": "1.13", "n": "41", "i": 840, "v": "नागांश्च मातुलांश्चैव तथा चान्यान्स बान्धवान् । पितॄंश्च तारयामास संतत्या तपसा तथा । व्रतैश्च विविधैर्ब्रह्मन्स्वाध्यायैश्चानृणोऽभवत् ।।"}, {"c": "1.13", "n": "42", "i": 841, "v": "देवांश्च तर्पयामास यज्ञैर्विविधदक्षिणैः । ऋषींश्च ब्रह्मचर्येण संतत्या च पितामहान् ।।"}, {"c": "1.13", "n": "43", "i": 842, "v": "अपहृत्य गुरुं भारं पितॄणां संशितव्रतः । जरत्कारुर्गतः स्वर्गं सहितः स्वैः पितामहैः ।।"}, {"c": "1.13", "n": "44", "i": 843, "v": "आस्तीकं च सुतं प्राप्य धर्मं चानुत्तमं मुनिः । जरत्कारुः सुमहता कालेन स्वर्गमीयिवान् ।।"}, {"c": "1.13", "n": "45", "i": 844, "v": "एतदाख्यानमास्तीकं यथावत्कीर्तितं मया । प्रब्रूहि भृगुशार्दूल किं भूयः कथ्यतामिति ।।"}, {"c": "1.14", "t": "शौनक उवाच ।"}, {"c": "1.14", "n": "1", "i": 845, "v": "सौते कथय तामेतां विस्तरेण कथां पुनः । आस्तीकस्य कवेः साधोः शुश्रूषा परमा हि नः ।।"}, {"c": "1.14", "n": "2", "i": 846, "v": "मधुरं कथ्यते सौम्य श्लक्ष्णाक्षरपदं त्वया । प्रीयामहे भृशं तात पितेवेदं प्रभाषसे ।।"}, {"c": "1.14", "n": "3", "i": 847, "v": "अस्मच्छुश्रूषणे नित्यं पिता हि निरतस्तव । आचष्टैतद्यथाख्यानं पिता ते त्वं तथा वद ।।"}, {"c": "1.14", "t": "सूत उवाच ।"}, {"c": "1.14", "n": "4", "i": 848, "v": "आयुष्यमिदमाख्यानमास्तीकं कथयामि ते । यथा श्रुतं कथयतः सकाशाद्वै पितुर्मया ।।"}, {"c": "1.14", "n": "5", "i": 849, "v": "पुरा देवयुगे ब्रह्मन्प्रजापतिसुते शुभे । आस्तां भगिन्यौ रूपेण समुपेतेऽद्भुतेऽनघे ।।"}, {"c": "1.14", "n": "6", "i": 850, "v": "ते भार्ये कश्यपस्यास्तां कद्रूश्च विनता च ह । प्रादात्ताभ्यां वरं प्रीतः प्रजापतिसमः पतिः । कश्यपो धर्मपत्नीभ्यां मुदा परमया युतः ।।"}, {"c": "1.14", "n": "7", "i": 851, "v": "वरातिसर्गं श्रुत्वैव कश्यपादुत्तमं च ते । हर्षादप्रतिमां प्रीतिं प्रापतुः स्म वरस्त्रियौ ।।"}, {"c": "1.14", "n": "8", "i": 852, "v": "वव्रे कद्रूः सुतान्नागान्सहस्रं तुल्यतेजसः । द्वौ पुत्रौ विनता वव्रे कद्रूपुत्राधिकौ बले । ओजसा तेजसा चैव विक्रमेणाधिकौ सुतौ ।।"}, {"c": "1.14", "n": "9", "i": 853, "v": "तस्यै भर्ता वरं प्रादादध्यर्धं पुत्रमीप्सितम् । एवमस्त्विति तं चाह कश्यपं विनता तदा ।।"}, {"c": "1.14", "n": "10", "i": 854, "v": "कृतकृत्या तु विनता लब्ध्वा वीर्याधिकौ सुतौ । कद्रूश्च लब्ध्वा पुत्राणां सहस्रं तुल्यतेजसाम् ।।"}, {"c": "1.14", "n": "11", "i": 855, "v": "धार्यौ प्रयत्नतो गर्भावित्युक्त्वा स महातपाः । ते भार्ये वरसंहृष्टे कश्यपो वनमाविशत् ।।"}, {"c": "1.14", "n": "12", "i": 856, "v": "कालेन महता कद्रूरण्डानां दशतीर्दश । जनयामास विप्रेन्द्र द्वे अण्डे विनता तदा ।।"}, {"c": "1.14", "n": "13", "i": 857, "v": "तयोरण्डानि निदधुः प्रहृष्टाः परिचारिकाः । सोपस्वेदेषु भाण्डेषु पञ्च वर्षशतानि च ।।"}, {"c": "1.14", "n": "14", "i": 858, "v": "ततः पञ्चशते काले कद्रूपुत्रा विनिःसृताः । अण्डाभ्यां विनतायास्तु मिथुनं न व्यदृश्यत ।।"}, {"c": "1.14", "n": "15", "i": 859, "v": "ततः पुत्रार्थिणी देवी व्रीडिता सा तपस्विनी । अण्डं बिभेद विनता तत्र पुत्रमदृक्षत ।।"}, {"c": "1.14", "n": "16", "i": 860, "v": "पूर्वार्धकायसंपन्नमितरेणाप्रकाशता । स पुत्रो रोषसंपन्नः शशापैनामिति श्रुतिः ।।"}, {"c": "1.14", "n": "17", "i": 861, "v": "योऽहमेवं कृतो मातस्त्वया लोभपरीतया । शरीरेणासमग्रोऽद्य तस्माद्दासी भविष्यसि ।।"}, {"c": "1.14", "n": "18", "i": 862, "v": "पञ्च वर्षशतान्यस्या यया विस्पर्धसे सह । एष च त्वां सुतो मातर्दास्यत्वान्मोक्षयिष्यति ।।"}, {"c": "1.14", "n": "19", "i": 863, "v": "यद्येनमपि मातस्त्वं मामिवाण्डविभेदनात् । न करिष्यस्यदेहं वा व्यङ्गं वापि तपस्विनम् ।।"}, {"c": "1.14", "n": "20", "i": 864, "v": "प्रतिपालयितव्यस्ते जन्मकालोऽस्य धीरया । विशिष्टबलमीप्सन्त्या पञ्चवर्षशतात्परः ।।"}, {"c": "1.14", "n": "21", "i": 865, "v": "एवं शप्त्वा ततः पुत्रो विनतामन्तरिक्षगः । अरुणो दृश्यते ब्रह्मन्प्रभातसमये सदा ।।"}, {"c": "1.14", "n": "22", "i": 866, "v": "गरुडोऽपि यथाकालं जज्ञे पन्नगसूदनः । स जातमात्रो विनतां परित्यज्य खमाविशत् ।।"}, {"c": "1.14", "n": "23", "i": 867, "v": "आदास्यन्नात्मनो भोज्यमन्नं विहितमस्य यत् । विधात्रा भृगुशार्दूल क्षुधितस्य बुभुक्षतः ।।"}, {"c": "1.15", "t": "सूत उवाच ।"}, {"c": "1.15", "n": "1", "i": 868, "v": "एतस्मिन्नेव काले तु भगिन्यौ ते तपोधन । अपश्यतां समायान्तमुच्चैःश्रवसमन्तिकात् ।।"}, {"c": "1.15", "n": "2", "i": 869, "v": "यं तं देवगणाः सर्वे हृष्टरूपा अपूजयन् । मथ्यमानेऽमृते जातमश्वरत्नमनुत्तमम् ।।"}, {"c": "1.15", "n": "3", "i": 870, "v": "महौघबलमश्वानामुत्तमं जवतां वरम् । श्रीमन्तमजरं दिव्यं सर्वलक्षणलक्षितम् ।।"}, {"c": "1.15", "t": "शौनक उवाच ।"}, {"c": "1.15", "n": "4", "i": 871, "v": "कथं तदमृतं देवैर्मथितं क्व च शंस मे । यत्र जज्ञे महावीर्यः सोऽश्वराजो महाद्युतिः ।।"}, {"c": "1.15", "t": "सूत उवाच ।"}, {"c": "1.15", "n": "5", "i": 872, "v": "ज्वलन्तमचलं मेरुं तेजोराशिमनुत्तमम् । आक्षिपन्तं प्रभां भानोः स्वशृङ्गैः काञ्चनोज्ज्वलैः ।।"}, {"c": "1.15", "n": "6", "i": 873, "v": "काञ्चनाभरणं चित्रं देवगन्धर्वसेवितम् । अप्रमेयमनाधृष्यमधर्मबहुलैर्जनैः ।।"}, {"c": "1.15", "n": "7", "i": 874, "v": "व्यालैराचरितं घोरैर्दिव्यौषधिविदीपितम् । नाकमावृत्य तिष्ठन्तमुच्छ्रयेण महागिरिम् ।।"}, {"c": "1.15", "n": "8", "i": 875, "v": "अगम्यं मनसाप्यन्यैर्नदीवृक्षसमन्वितम् । नानापतगसंघैश्च नादितं सुमनोहरैः ।।"}, {"c": "1.15", "n": "9", "i": 876, "v": "तस्य पृष्ठमुपारुह्य बहुरत्नाचितं शुभम् । अनन्तकल्पमुद्विद्धं सुराः सर्वे महौजसः ।।"}, {"c": "1.15", "n": "10", "i": 877, "v": "ते मन्त्रयितुमारब्धास्तत्रासीना दिवौकसः । अमृतार्थे समागम्य तपोनियमसंस्थिताः ।।"}, {"c": "1.15", "n": "11", "i": 878, "v": "तत्र नारायणो देवो ब्रह्माणमिदमब्रवीत् । चिन्तयत्सु सुरेष्वेवं मन्त्रयत्सु च सर्वशः ।।"}, {"c": "1.15", "n": "12", "i": 879, "v": "देवैरसुरसंघैश्च मथ्यतां कलशोदधिः । भविष्यत्यमृतं तत्र मथ्यमाने महोदधौ ।।"}, {"c": "1.15", "n": "13", "i": 880, "v": "सर्वौषधीः समावाप्य सर्वरत्नानि चैव हि । मन्थध्वमुदधिं देवा वेत्स्यध्वममृतं ततः ।।"}, {"c": "1.16", "t": "सूत उवाच ।"}, {"c": "1.16", "n": "1", "i": 881, "v": "ततोऽभ्रशिखराकारैर्गिरिशृङ्गैरलंकृतम् । मन्दरं पर्वतवरं लताजालसमावृतम् ।।"}, {"c": "1.16", "n": "2", "i": 882, "v": "नानाविहगसंघुष्टं नानादंष्ट्रिसमाकुलम् । किंनरैरप्सरोभिश्च देवैरपि च सेवितम् ।।"}, {"c": "1.16", "n": "3", "i": 883, "v": "एकादश सहस्राणि योजनानां समुच्छ्रितम् । अधो भूमेः सहस्रेषु तावत्स्वेव प्रतिष्ठितम् ।।"}, {"c": "1.16", "n": "4", "i": 884, "v": "तमुद्धर्तुं न शक्ता वै सर्वे देवगणास्तदा । विष्णुमासीनमभ्येत्य ब्रह्माणं चेदमब्रुवन् ।।"}, {"c": "1.16", "n": "5", "i": 885, "v": "भवन्तावत्र कुरुतां बुद्धिं नैःश्रेयसीं पराम् । मन्दरोद्धरणे यत्नः क्रियतां च हिताय नः ।।"}, {"c": "1.16", "n": "6", "i": 886, "v": "तथेति चाब्रवीद्विष्णुर्ब्रह्मणा सह भार्गव । ततोऽनन्तः समुत्थाय ब्रह्मणा परिचोदितः । नारायणेन चाप्युक्तस्तस्मिन्कर्मणि वीर्यवान् ।।"}, {"c": "1.16", "n": "7", "i": 887, "v": "अथ पर्वतराजानं तमनन्तो महाबलः । उज्जहार बलाद्ब्रह्मन्सवनं सवनौकसम् ।।"}, {"c": "1.16", "n": "8", "i": 888, "v": "ततस्तेन सुराः सार्धं समुद्रमुपतस्थिरे । तमूचुरमृतार्थाय निर्मथिष्यामहे जलम् ।।"}, {"c": "1.16", "n": "9", "i": 889, "v": "अपांपतिरथोवाच ममाप्यंशो भवेत्ततः । सोढास्मि विपुलं मर्दं मन्दरभ्रमणादिति ।।"}, {"c": "1.16", "n": "10", "i": 890, "v": "ऊचुश्च कूर्मराजानमकूपारं सुरासुराः । गिरेरधिष्ठानमस्य भवान्भवितुमर्हति ।।"}, {"c": "1.16", "n": "11", "i": 891, "v": "कूर्मेण तु तथेत्युक्त्वा पृष्ठमस्य समर्पितम् । तस्य शैलस्य चाग्रं वै यन्त्रेणेन्द्रोऽभ्यपीडयत् ।।"}, {"c": "1.16", "n": "12", "i": 892, "v": "मन्थानं मन्दरं कृत्वा तथा नेत्रं च वासुकिम् । देवा मथितुमारब्धाः समुद्रं निधिमम्भसाम् । अमृतार्थिनस्ततो ब्रह्मन्सहिता दैत्यदानवाः ।।"}, {"c": "1.16", "n": "13", "i": 893, "v": "एकमन्तमुपाश्लिष्टा नागराज्ञो महासुराः । विबुधाः सहिताः सर्वे यतः पुच्छं ततः स्थिताः ।।"}, {"c": "1.16", "n": "14", "i": 894, "v": "अनन्तो भगवान्देवो यतो नारायणस्ततः । शिर उद्यम्य नागस्य पुनः पुनरवाक्षिपत् ।।"}, {"c": "1.16", "n": "15", "i": 895, "v": "वासुकेरथ नागस्य सहसाक्षिप्यतः सुरैः । सधूमाः सार्चिषो वाता निष्पेतुरसकृन्मुखात् ।।"}, {"c": "1.16", "n": "16", "i": 896, "v": "ते धूमसंघाः संभूता मेघसंघाः सविद्युतः । अभ्यवर्षन्सुरगणाञ्श्रमसंतापकर्शितान् ।।"}, {"c": "1.16", "n": "17", "i": 897, "v": "तस्माच्च गिरिकूटाग्रात्प्रच्युताः पुष्पवृष्टयः । सुरासुरगणान्माल्यैः सर्वतः समवाकिरन् ।।"}, {"c": "1.16", "n": "18", "i": 898, "v": "बभूवात्र महाघोषो महामेघरवोपमः । उदधेर्मथ्यमानस्य मन्दरेण सुरासुरैः ।।"}, {"c": "1.16", "n": "19", "i": 899, "v": "तत्र नानाजलचरा विनिष्पिष्टा महाद्रिणा । विलयं समुपाजग्मुः शतशो लवणाम्भसि ।।"}, {"c": "1.16", "n": "20", "i": 900, "v": "वारुणानि च भूतानि विविधानि महीधरः । पातालतलवासीनि विलयं समुपानयत् ।।"}, {"c": "1.16", "n": "21", "i": 901, "v": "तस्मिंश्च भ्राम्यमाणेऽद्रौ संघृष्यन्तः परस्परम् । न्यपतन्पतगोपेताः पर्वताग्रान्महाद्रुमाः ।।"}, {"c": "1.16", "n": "22", "i": 902, "v": "तेषां संघर्षजश्चाग्निरर्चिर्भिः प्रज्वलन्मुहुः । विद्युद्भिरिव नीलाभ्रमावृणोन्मन्दरं गिरिम् ।।"}, {"c": "1.16", "n": "23", "i": 903, "v": "ददाह कुञ्जरांश्चैव सिंहांश्चैव विनिःसृतान् । विगतासूनि सर्वाणि सत्त्वानि विविधानि च ।।"}, {"c": "1.16", "n": "24", "i": 904, "v": "तमग्निममरश्रेष्ठः प्रदहन्तं ततस्ततः । वारिणा मेघजेनेन्द्रः शमयामास सर्वतः ।।"}, {"c": "1.16", "n": "25", "i": 905, "v": "ततो नानाविधास्तत्र सुस्रुवुः सागराम्भसि । महाद्रुमाणां निर्यासा बहवश्चौषधीरसाः ।।"}, {"c": "1.16", "n": "26", "i": 906, "v": "तेषाममृतवीर्याणां रसानां पयसैव च । अमरत्वं सुरा जग्मुः काञ्चनस्य च निःस्रवात् ।।"}, {"c": "1.16", "n": "27", "i": 907, "v": "अथ तस्य समुद्रस्य तज्जातमुदकं पयः । रसोत्तमैर्विमिश्रं च ततः क्षीरादभूद्घृतम् ।।"}, {"c": "1.16", "n": "28", "i": 908, "v": "ततो ब्रह्माणमासीनं देवा वरदमब्रुवन् । श्रान्ताः स्म सुभृशं ब्रह्मन्नोद्भवत्यमृतं च तत् ।।"}, {"c": "1.16", "n": "29", "i": 909, "v": "ऋते नारायणं देवं दैत्या नागोत्तमास्तथा । चिरारब्धमिदं चापि सागरस्यापि मन्थनम् ।।"}, {"c": "1.16", "n": "30", "i": 910, "v": "ततो नारायणं देवं ब्रह्मा वचनमब्रवीत् । विधत्स्वैषां बलं विष्णो भवानत्र परायणम् ।।"}, {"c": "1.16", "t": "विष्णुरुवाच ।"}, {"c": "1.16", "n": "31", "i": 911, "v": "बलं ददामि सर्वेषां कर्मैतद्ये समास्थिताः । क्षोभ्यतां कलशः सर्वैर्मन्दरः परिवर्त्यताम् ।।"}, {"c": "1.16", "t": "सूत उवाच ।"}, {"c": "1.16", "n": "32", "i": 912, "v": "नारायणवचः श्रुत्वा बलिनस्ते महोदधेः । तत्पयः सहिता भूयश्चक्रिरे भृशमाकुलम् ।।"}, {"c": "1.16", "n": "33", "i": 913, "v": "ततः शतसहस्रांशुः समान इव सागरात् । प्रसन्नभाः समुत्पन्नः सोमः शीतांशुरुज्ज्वलः ।।"}, {"c": "1.16", "n": "34", "i": 914, "v": "श्रीरनन्तरमुत्पन्ना घृतात्पाण्डुरवासिनी । सुरा देवी समुत्पन्ना तुरगः पाण्डुरस्तथा ।।"}, {"c": "1.16", "n": "35", "i": 915, "v": "कौस्तुभश्च मणिर्दिव्य उत्पन्नोऽमृतसंभवः । मरीचिविकचः श्रीमान्नारायणउरोगतः ।।"}, {"c": "1.16", "n": "36", "i": 916, "v": "श्रीः सुरा चैव सोमश्च तुरगश्च मनोजवः । यतो देवास्ततो जग्मुरादित्यपथमाश्रिताः ।।"}, {"c": "1.16", "n": "37", "i": 917, "v": "धन्वन्तरिस्ततो देवो वपुष्मानुदतिष्ठत । श्वेतं कमण्डलुं बिभ्रदमृतं यत्र तिष्ठति ।।"}, {"c": "1.16", "n": "38", "i": 918, "v": "एतदत्यद्भुतं दृष्ट्वा दानवानां समुत्थितः । अमृतार्थे महान्नादो ममेदमिति जल्पताम् ।।"}, {"c": "1.16", "n": "39", "i": 919, "v": "ततो नारायणो मायामास्थितो मोहिनीं प्रभुः । स्त्रीरूपमद्भुतं कृत्वा दानवानभिसंश्रितः ।।"}, {"c": "1.16", "n": "40", "i": 920, "v": "ततस्तदमृतं तस्यै ददुस्ते मूढचेतसः । स्त्रियै दानवदैतेयाः सर्वे तद्गतमानसाः ।।"}, {"c": "1.17", "t": "सूत उवाच ।"}, {"c": "1.17", "n": "1", "i": 921, "v": "अथावरणमुख्यानि नानाप्रहरणानि च । प्रगृह्याभ्यद्रवन्देवान्सहिता दैत्यदानवाः ।।"}, {"c": "1.17", "n": "2", "i": 922, "v": "ततस्तदमृतं देवो विष्णुरादाय वीर्यवान् । जहार दानवेन्द्रेभ्यो नरेण सहितः प्रभुः ।।"}, {"c": "1.17", "n": "3", "i": 923, "v": "ततो देवगणाः सर्वे पपुस्तदमृतं तदा । विष्णोः सकाशात्संप्राप्य संभ्रमे तुमुले सति ।।"}, {"c": "1.17", "n": "4", "i": 924, "v": "ततः पिबत्सु तत्कालं देवेष्वमृतमीप्सितम् । राहुर्विबुधरूपेण दानवः प्रापिबत्तदा ।।"}, {"c": "1.17", "n": "5", "i": 925, "v": "तस्य कण्ठमनुप्राप्ते दानवस्यामृते तदा । आख्यातं चन्द्रसूर्याभ्यां सुराणां हितकाम्यया ।।"}, {"c": "1.17", "n": "6", "i": 926, "v": "ततो भगवता तस्य शिरश्छिन्नमलंकृतम् । चक्रायुधेन चक्रेण पिबतोऽमृतमोजसा ।।"}, {"c": "1.17", "n": "7", "i": 927, "v": "तच्छैलशृङ्गप्रतिमं दानवस्य शिरो महत् । चक्रेणोत्कृत्तमपतच्चालयद्वसुधातलम् ।।"}, {"c": "1.17", "n": "8", "i": 928, "v": "ततो वैरविनिर्बन्धः कृतो राहुमुखेन वै । शाश्वतश्चन्द्रसूर्याभ्यां ग्रसत्यद्यापि चैव तौ ।।"}, {"c": "1.17", "n": "9", "i": 929, "v": "विहाय भगवांश्चापि स्त्रीरूपमतुलं हरिः । नानाप्रहरणैर्भीमैर्दानवान्समकम्पयत् ।।"}, {"c": "1.17", "n": "10", "i": 930, "v": "ततः प्रवृत्तः संग्रामः समीपे लवणाम्भसः । सुराणामसुराणां च सर्वघोरतरो महान् ।।"}, {"c": "1.17", "n": "11", "i": 931, "v": "प्रासाः सुविपुलास्तीक्ष्णा न्यपतन्त सहस्रशः । तोमराश्च सुतीक्ष्णाग्राः शस्त्राणि विविधानि च ।।"}, {"c": "1.17", "n": "12", "i": 932, "v": "ततोऽसुराश्चक्रभिन्ना वमन्तो रुधिरं बहु । असिशक्तिगदारुग्णा निपेतुर्धरणीतले ।।"}, {"c": "1.17", "n": "13", "i": 933, "v": "छिन्नानि पट्टिशैश्चापि शिरांसि युधि दारुणे । तप्तकाञ्चनजालानि निपेतुरनिशं तदा ।।"}, {"c": "1.17", "n": "14", "i": 934, "v": "रुधिरेणावलिप्ताङ्गा निहताश्च महासुराः । अद्रीणामिव कूटानि धातुरक्तानि शेरते ।।"}, {"c": "1.17", "n": "15", "i": 935, "v": "हाहाकारः समभवत्तत्र तत्र सहस्रशः । अन्योन्यं छिन्दतां शस्त्रैरादित्ये लोहितायति ।।"}, {"c": "1.17", "n": "16", "i": 936, "v": "परिघैश्चायसैः पीतैः संनिकर्षे च मुष्टिभिः । निघ्नतां समरेऽन्योन्यं शब्दो दिवमिवास्पृशत् ।।"}, {"c": "1.17", "n": "17", "i": 937, "v": "छिन्धि भिन्धि प्रधावध्वं पातयाभिसरेति च । व्यश्रूयन्त महाघोराः शब्दास्तत्र समन्ततः ।।"}, {"c": "1.17", "n": "18", "i": 938, "v": "एवं सुतुमुले युद्धे वर्तमाने भयावहे । नरनारायणौ देवौ समाजग्मतुराहवम् ।।"}, {"c": "1.17", "n": "19", "i": 939, "v": "तत्र दिव्यं धनुर्दृष्ट्वा नरस्य भगवानपि । चिन्तयामास वै चक्रं विष्णुर्दानवसूदनम् ।।"}, {"c": "1.17", "n": "20", "i": 940, "v": "ततोऽम्बराच्चिन्तितमात्रमागतं; महाप्रभं चक्रममित्रतापनम् । विभावसोस्तुल्यमकुण्ठमण्डलं; सुदर्शनं भीममजय्यमुत्तमम् ।।"}, {"c": "1.17", "n": "21", "i": 941, "v": "तदागतं ज्वलितहुताशनप्रभं; भयंकरं करिकरबाहुरच्युतः । मुमोच वै चपलमुदग्रवेगव;न्महाप्रभं परनगरावदारणम् ।।"}, {"c": "1.17", "n": "22", "i": 942, "v": "तदन्तकज्वलनसमानवर्चसं; पुनः पुनर्न्यपतत वेगवत्तदा । विदारयद्दितिदनुजान्सहस्रशः; करेरितं पुरुषवरेण संयुगे ।।"}, {"c": "1.17", "n": "23", "i": 943, "v": "दहत्क्वचिज्ज्वलन इवावलेलिह;त्प्रसह्य तानसुरगणान्न्यकृन्तत । प्रवेरितं वियति मुहुः क्षितौ तदा; पपौ रणे रुधिरमथो पिशाचवत् ।।"}, {"c": "1.17", "n": "24", "i": 944, "v": "अथासुरा गिरिभिरदीनचेतसो; मुहुर्मुहुः सुरगणमर्दयंस्तदा । महाबला विगलितमेघवर्चसः; सहस्रशो गगनमभिप्रपद्य ह ।।"}, {"c": "1.17", "n": "25", "i": 945, "v": "अथाम्बराद्भयजननाः प्रपेदिरे; सपादपा बहुविधमेघरूपिणः । महाद्रयः प्रविगलिताग्रसानवः; परस्परं द्रुतमभिहत्य सस्वनाः ।।"}, {"c": "1.17", "n": "26", "i": 946, "v": "ततो मही प्रविचलिता सकानना; महाद्रिपाताभिहता समन्ततः । परस्परं भृशमभिगर्जतां मुहू; रणाजिरे भृशमभिसंप्रवर्तिते ।।"}, {"c": "1.17", "n": "27", "i": 947, "v": "नरस्ततो वरकनकाग्रभूषणै;र्महेषुभिर्गगनपथं समावृणोत् । विदारयन्गिरिशिखराणि पत्रिभि;र्महाभयेऽसुरगणविग्रहे तदा ।।"}, {"c": "1.17", "n": "28", "i": 948, "v": "ततो महीं लवणजलं च सागरं; महासुराः प्रविविशुरर्दिताः सुरैः । वियद्गतं ज्वलितहुताशनप्रभं; सुदर्शनं परिकुपितं निशाम्य च ।।"}, {"c": "1.17", "n": "29", "i": 949, "v": "ततः सुरैर्विजयमवाप्य मन्दरः; स्वमेव देशं गमितः सुपूजितः । विनाद्य खं दिवमपि चैव सर्वश;स्ततो गताः सलिलधरा यथागतम् ।।"}, {"c": "1.17", "n": "30", "i": 950, "v": "ततोऽमृतं सुनिहितमेव चक्रिरे; सुराः परां मुदमभिगम्य पुष्कलाम् । ददौ च तं निधिममृतस्य रक्षितुं; किरीटिने बलभिदथामरैः सह ।।"}, {"c": "1.18", "t": "सूत उवाच ।"}, {"c": "1.18", "n": "1", "i": 951, "v": "एतत्ते सर्वमाख्यातममृतं मथितं यथा । यत्र सोऽश्वः समुत्पन्नः श्रीमानतुलविक्रमः ।।"}, {"c": "1.18", "n": "2", "i": 952, "v": "यं निशाम्य तदा कद्रूर्विनतामिदमब्रवीत् । उच्चैःश्रवा नु किंवर्णो भद्रे जानीहि माचिरम् ।।"}, {"c": "1.18", "t": "विनतोवाच ।"}, {"c": "1.18", "n": "3", "i": 953, "v": "श्वेत एवाश्वराजोऽयं किं वा त्वं मन्यसे शुभे । ब्रूहि वर्णं त्वमप्यस्य ततोऽत्र विपणावहे ।।"}, {"c": "1.18", "t": "कद्रूरुवाच ।"}, {"c": "1.18", "n": "4", "i": 954, "v": "कृष्णवालमहं मन्ये हयमेनं शुचिस्मिते । एहि सार्धं मया दीव्य दासीभावाय भामिनि ।।"}, {"c": "1.18", "t": "सूत उवाच ।"}, {"c": "1.18", "n": "5", "i": 955, "v": "एवं ते समयं कृत्वा दासीभावाय वै मिथः । जग्मतुः स्वगृहानेव श्वो द्रक्ष्याव इति स्म ह ।।"}, {"c": "1.18", "n": "6", "i": 956, "v": "ततः पुत्रसहस्रं तु कद्रूर्जिह्मं चिकीर्षती । आज्ञापयामास तदा वाला भूत्वाञ्जनप्रभाः ।।"}, {"c": "1.18", "n": "7", "i": 957, "v": "आविशध्वं हयं क्षिप्रं दासी न स्यामहं यथा । तद्वाक्यं नान्वपद्यन्त ताञ्शशाप भुजंगमान् ।।"}, {"c": "1.18", "n": "8", "i": 958, "v": "सर्पसत्रे वर्तमाने पावको वः प्रधक्ष्यति । जनमेजयस्य राजर्षेः पाण्डवेयस्य धीमतः ।।"}, {"c": "1.18", "n": "9", "i": 959, "v": "शापमेनं तु शुश्राव स्वयमेव पितामहः । अतिक्रूरं समुद्दिष्टं कद्र्वा दैवादतीव हि ।।"}, {"c": "1.18", "n": "10", "i": 960, "v": "सार्धं देवगणैः सर्वैर्वाचं तामन्वमोदत । बहुत्वं प्रेक्ष्य सर्पाणां प्रजानां हितकाम्यया ।।"}, {"c": "1.18", "n": "11", "i": 961, "v": "तिग्मवीर्यविषा ह्येते दन्दशूका महाबलाः । तेषां तीक्ष्णविषत्वाद्धि प्रजानां च हिताय वै । प्रादाद्विषहणीं विद्यां काश्यपाय महात्मने ।।"}, {"c": "1.19", "t": "सूत उवाच ।"}, {"c": "1.19", "n": "1", "i": 962, "v": "ततो रजन्यां व्युष्टायां प्रभात उदिते रवौ । कद्रूश्च विनता चैव भगिन्यौ ते तपोधन ।।"}, {"c": "1.19", "n": "2", "i": 963, "v": "अमर्षिते सुसंरब्धे दास्ये कृतपणे तदा । जग्मतुस्तुरगं द्रष्टुमुच्चैःश्रवसमन्तिकात् ।।"}, {"c": "1.19", "n": "3", "i": 964, "v": "ददृशाते तदा तत्र समुद्रं निधिमम्भसाम् । तिमिंगिलझषाकीर्णं मकरैरावृतं तथा ।।"}, {"c": "1.19", "n": "4", "i": 965, "v": "सत्त्वैश्च बहुसाहस्रैर्नानारूपैः समावृतम् । उग्रैर्नित्यमनाधृष्यं कूर्मग्राहसमाकुलम् ।।"}, {"c": "1.19", "n": "5", "i": 966, "v": "आकरं सर्वरत्नानामालयं वरुणस्य च । नागानामालयं रम्यमुत्तमं सरितां पतिम् ।।"}, {"c": "1.19", "n": "6", "i": 967, "v": "पातालज्वलनावासमसुराणां च बन्धनम् । भयंकरं च सत्त्वानां पयसां निधिमर्णवम् ।।"}, {"c": "1.19", "n": "7", "i": 968, "v": "शुभं दिव्यममर्त्यानाममृतस्याकरं परम् । अप्रमेयमचिन्त्यं च सुपुण्यजलमद्भुतम् ।।"}, {"c": "1.19", "n": "8", "i": 969, "v": "घोरं जलचरारावरौद्रं भैरवनिस्वनम् । गम्भीरावर्तकलिलं सर्वभूतभयंकरम् ।।"}, {"c": "1.19", "n": "9", "i": 970, "v": "वेलादोलानिलचलं क्षोभोद्वेगसमुत्थितम् । वीचीहस्तैः प्रचलितैर्नृत्यन्तमिव सर्वशः ।।"}, {"c": "1.19", "n": "10", "i": 971, "v": "चन्द्रवृद्धिक्षयवशादुद्वृत्तोर्मिदुरासदम् । पाञ्चजन्यस्य जननं रत्नाकरमनुत्तमम् ।।"}, {"c": "1.19", "n": "11", "i": 972, "v": "गां विन्दता भगवता गोविन्देनामितौजसा । वराहरूपिणा चान्तर्विक्षोभितजलाविलम् ।।"}, {"c": "1.19", "n": "12", "i": 973, "v": "ब्रह्मर्षिणा च तपता वर्षाणां शतमत्रिणा । अनासादितगाधं च पातालतलमव्ययम् ।।"}, {"c": "1.19", "n": "13", "i": 974, "v": "अध्यात्मयोगनिद्रां च पद्मनाभस्य सेवतः । युगादिकालशयनं विष्णोरमिततेजसः ।।"}, {"c": "1.19", "n": "14", "i": 975, "v": "वडवामुखदीप्ताग्नेस्तोयहव्यप्रदं शुभम् । अगाधपारं विस्तीर्णमप्रमेयं सरित्पतिम् ।।"}, {"c": "1.19", "n": "15", "i": 976, "v": "महानदीभिर्बह्वीभिः स्पर्धयेव सहस्रशः । अभिसार्यमाणमनिशं ददृशाते महार्णवम् ।।"}, {"c": "1.19", "n": "16", "i": 977, "v": "गम्भीरं तिमिमकरोग्रसंकुलं तं; गर्जन्तं जलचररावरौद्रनादैः । विस्तीर्णं ददृशतुरम्बरप्रकाशं; तेऽगाधं निधिमुरुमम्भसामनन्तम् ।।"}, {"c": "1.19", "n": "17", "i": 978, "v": "इत्येवं झषमकरोर्मिसंकुलं तं; गम्भीरं विकसितमम्बरप्रकाशम् । पातालज्वलनशिखाविदीपितं तं; पश्यन्त्यौ द्रुतमभिपेततुस्तदानीम् ।।"}, {"c": "1.20", "t": "सूत उवाच ।"}, {"c": "1.20", "n": "1", "i": 979, "v": "तं समुद्रमतिक्रम्य कद्रूर्विनतया सह । न्यपतत्तुरगाभ्याशे नचिरादिव शीघ्रगा ।।"}, {"c": "1.20", "n": "2", "i": 980, "v": "निशाम्य च बहून्वालान्कृष्णान्पुच्छं समाश्रितान् । विनतां विषण्णवदनां कद्रूर्दास्ये न्ययोजयत् ।।"}, {"c": "1.20", "n": "3", "i": 981, "v": "ततः सा विनता तस्मिन्पणितेन पराजिता । अभवद्दुःखसंतप्ता दासीभावं समास्थिता ।।"}, {"c": "1.20", "n": "4", "i": 982, "v": "एतस्मिन्नन्तरे चैव गरुडः काल आगते । विना मात्रा महातेजा विदार्याण्डमजायत ।।"}, {"c": "1.20", "n": "5", "i": 983, "v": "अग्निराशिरिवोद्भासन्समिद्धोऽतिभयंकरः । प्रवृद्धः सहसा पक्षी महाकायो नभोगतः ।।"}, {"c": "1.20", "n": "6", "i": 984, "v": "तं दृष्ट्वा शरणं जग्मुः प्रजाः सर्वा विभावसुम् । प्रणिपत्याब्रुवंश्चैनमासीनं विश्वरूपिणम् ।।"}, {"c": "1.20", "n": "7", "i": 985, "v": "अग्ने मा त्वं प्रवर्धिष्ठाः कच्चिन्नो न दिधक्षसि । असौ हि राशिः सुमहान्समिद्धस्तव सर्पति ।।"}, {"c": "1.20", "t": "अग्निरुवाच ।"}, {"c": "1.20", "n": "8", "i": 986, "v": "नैतदेवं यथा यूयं मन्यध्वमसुरार्दनाः । गरुडो बलवानेष मम तुल्यः स्वतेजसा ।।"}, {"c": "1.20", "t": "सूत उवाच ।"}, {"c": "1.20", "n": "9", "i": 987, "v": "एवमुक्तास्ततो गत्वा गरुडं वाग्भिरस्तुवन् । अदूरादभ्युपेत्यैनं देवाः सर्षिगणास्तदा ।।"}, {"c": "1.20", "n": "10", "i": 988, "v": "त्वमृषिस्त्वं महाभागस्त्वं देवः पतगेश्वरः । त्वं प्रभुस्तपनप्रख्यस्त्वं नस्त्राणमनुत्तमम् ।।"}, {"c": "1.20", "n": "11", "i": 989, "v": "बलोर्मिमान्साधुरदीनसत्त्वः; समृद्धिमान्दुष्प्रसहस्त्वमेव । तपः श्रुतं सर्वमहीनकीर्ते; अनागतं चोपगतं च सर्वम् ।।"}, {"c": "1.20", "n": "12", "i": 990, "v": "त्वमुत्तमः सर्वमिदं चराचरं; गभस्तिभिर्भानुरिवावभाससे । समाक्षिपन्भानुमतः प्रभां मुहु;स्त्वमन्तकः सर्वमिदं ध्रुवाध्रुवम् ।।"}, {"c": "1.20", "n": "13", "i": 991, "v": "दिवाकरः परिकुपितो यथा दहे;त्प्रजास्तथा दहसि हुताशनप्रभ । भयंकरः प्रलय इवाग्निरुत्थितो; विनाशयन्युगपरिवर्तनान्तकृत् ।।"}, {"c": "1.20", "n": "14", "i": 992, "v": "खगेश्वरं शरणमुपस्थिता वयं; महौजसं वितिमिरमभ्रगोचरम् । महाबलं गरुडमुपेत्य खेचरं; परावरं वरदमजय्यविक्रमम् ।।"}, {"c": "1.20", "n": "15", "i": 993, "v": "एवं स्तुतः सुपर्णस्तु देवैः सर्षिगणैस्तदा । तेजसः प्रतिसंहारमात्मनः स चकार ह ।।"}, {"c": "1.21", "t": "सूत उवाच ।"}, {"c": "1.21", "n": "1", "i": 994, "v": "ततः कामगमः पक्षी महावीर्यो महाबलः । मातुरन्तिकमागच्छत्परं तीरं महोदधेः ।।"}, {"c": "1.21", "n": "2", "i": 995, "v": "यत्र सा विनता तस्मिन्पणितेन पराजिता । अतीव दुःखसंतप्ता दासीभावमुपागता ।।"}, {"c": "1.21", "n": "3", "i": 996, "v": "ततः कदाचिद्विनतां प्रवणां पुत्रसंनिधौ । काल आहूय वचनं कद्रूरिदमभाषत ।।"}, {"c": "1.21", "n": "4", "i": 997, "v": "नागानामालयं भद्रे सुरम्यं रमणीयकम् । समुद्रकुक्षावेकान्ते तत्र मां विनते वह ।।"}, {"c": "1.21", "n": "5", "i": 998, "v": "ततः सुपर्णमाता तामवहत्सर्पमातरम् । पन्नगान्गरुडश्चापि मातुर्वचनचोदितः ।।"}, {"c": "1.21", "n": "6", "i": 999, "v": "स सूर्यस्याभितो याति वैनतेयो विहंगमः । सूर्यरश्मिपरीताश्च मूर्च्छिताः पन्नगाभवन् । तदवस्थान्सुतान्दृष्ट्वा कद्रूः शक्रमथास्तुवत् ।।"}, {"c": "1.21", "n": "7", "i": 1000, "v": "नमस्ते देवदेवेश नमस्ते बलसूदन । नमुचिघ्न नमस्तेऽस्तु सहस्राक्ष शचीपते ।।"}, {"c": "1.21", "n": "8", "i": 1001, "v": "सर्पाणां सूर्यतप्तानां वारिणा त्वं प्लवो भव । त्वमेव परमं त्राणमस्माकममरोत्तम ।।"}, {"c": "1.21", "n": "9", "i": 1002, "v": "ईशो ह्यसि पयः स्रष्टुं त्वमनल्पं पुरंदर । त्वमेव मेघस्त्वं वायुस्त्वमग्निर्वैद्युतोऽम्बरे ।।"}, {"c": "1.21", "n": "10", "i": 1003, "v": "त्वमभ्रघनविक्षेप्ता त्वामेवाहुः पुनर्घनम् । त्वं वज्रमतुलं घोरं घोषवांस्त्वं बलाहकः ।।"}, {"c": "1.21", "n": "11", "i": 1004, "v": "स्रष्टा त्वमेव लोकानां संहर्ता चापराजितः । त्वं ज्योतिः सर्वभूतानां त्वमादित्यो विभावसुः ।।"}, {"c": "1.21", "n": "12", "i": 1005, "v": "त्वं महद्भूतमाश्चर्यं त्वं राजा त्वं सुरोत्तमः । त्वं विष्णुस्त्वं सहस्राक्षस्त्वं देवस्त्वं परायणम् ।।"}, {"c": "1.21", "n": "13", "i": 1006, "v": "त्वं सर्वममृतं देव त्वं सोमः परमार्चितः । त्वं मुहूर्तस्तिथिश्च त्वं लवस्त्वं वै पुनः क्षणः ।।"}, {"c": "1.21", "n": "14", "i": 1007, "v": "शुक्लस्त्वं बहुलश्चैव कला काष्ठा त्रुटिस्तथा । संवत्सरर्तवो मासा रजन्यश्च दिनानि च ।।"}, {"c": "1.21", "n": "15", "i": 1008, "v": "त्वमुत्तमा सगिरिवना वसुंधरा; सभास्करं वितिमिरमम्बरं तथा । महोदधिः सतिमितिमिंगिलस्तथा; महोर्मिमान्बहुमकरो झषालयः ।।"}, {"c": "1.21", "n": "16", "i": 1009, "v": "महद्यशस्त्वमिति सदाभिपूज्यसे; मनीषिभिर्मुदितमना महर्षिभिः । अभिष्टुतः पिबसि च सोममध्वरे; वषट्कृतान्यपि च हवींषि भूतये ।।"}, {"c": "1.21", "n": "17", "i": 1010, "v": "त्वं विप्रैः सततमिहेज्यसे फलार्थं; वेदाङ्गेष्वतुलबलौघ गीयसे च । त्वद्धेतोर्यजनपरायणा द्विजेन्द्रा; वेदाङ्गान्यभिगमयन्ति सर्ववेदैः ।।"}, {"c": "1.22", "t": "सूत उवाच ।"}, {"c": "1.22", "n": "1", "i": 1011, "v": "एवं स्तुतस्तदा कद्र्वा भगवान्हरिवाहनः । नीलजीमूतसंघातैर्व्योम सर्वं समावृणोत् ।।"}, {"c": "1.22", "n": "2", "i": 1012, "v": "ते मेघा मुमुचुस्तोयं प्रभूतं विद्युदुज्ज्वलाः । परस्परमिवात्यर्थं गर्जन्तः सततं दिवि ।।"}, {"c": "1.22", "n": "3", "i": 1013, "v": "संघातितमिवाकाशं जलदैः सुमहाद्भुतैः । सृजद्भिरतुलं तोयमजस्रं सुमहारवैः ।।"}, {"c": "1.22", "n": "4", "i": 1014, "v": "संप्रनृत्तमिवाकाशं धारोर्मिभिरनेकशः । मेघस्तनितनिर्घोषमम्बरं समपद्यत ।।"}, {"c": "1.22", "n": "5", "i": 1015, "v": "नागानामुत्तमो हर्षस्तदा वर्षति वासवे । आपूर्यत मही चापि सलिलेन समन्ततः ।।"}, {"c": "1.23", "t": "सूत उवाच ।"}, {"c": "1.23", "n": "1", "i": 1016, "v": "सुपर्णेनोह्यमानास्ते जग्मुस्तं देशमाशु वै । सागराम्बुपरिक्षिप्तं पक्षिसंघनिनादितम् ।।"}, {"c": "1.23", "n": "2", "i": 1017, "v": "विचित्रफलपुष्पाभिर्वनराजिभिरावृतम् । भवनैरावृतं रम्यैस्तथा पद्माकरैरपि ।।"}, {"c": "1.23", "n": "3", "i": 1018, "v": "प्रसन्नसलिलैश्चापि ह्रदैश्चित्रैर्विभूषितम् । दिव्यगन्धवहैः पुण्यैर्मारुतैरुपवीजितम् ।।"}, {"c": "1.23", "n": "4", "i": 1019, "v": "उपजिघ्रद्भिराकाशं वृक्षैर्मलयजैरपि । शोभितं पुष्पवर्षाणि मुञ्चद्भिर्मारुतोद्धुतैः ।।"}, {"c": "1.23", "n": "5", "i": 1020, "v": "किरद्भिरिव तत्रस्थान्नागान्पुष्पाम्बुवृष्टिभिः । मनःसंहर्षणं पुण्यं गन्धर्वाप्सरसां प्रियम् । नानापक्षिरुतं रम्यं कद्रूपुत्रप्रहर्षणम् ।।"}, {"c": "1.23", "n": "6", "i": 1021, "v": "तत्ते वनं समासाद्य विजह्रुः पन्नगा मुदा । अब्रुवंश्च महावीर्यं सुपर्णं पतगोत्तमम् ।।"}, {"c": "1.23", "n": "7", "i": 1022, "v": "वहास्मानपरं द्वीपं सुरम्यं विपुलोदकम् । त्वं हि देशान्बहून्रम्यान्पतन्पश्यसि खेचर ।।"}, {"c": "1.23", "n": "8", "i": 1023, "v": "स विचिन्त्याब्रवीत्पक्षी मातरं विनतां तदा । किं कारणं मया मातः कर्तव्यं सर्पभाषितम् ।।"}, {"c": "1.23", "t": "विनतोवाच ।"}, {"c": "1.23", "n": "9", "i": 1024, "v": "दासीभूतास्म्यनार्याया भगिन्याः पतगोत्तम । पणं वितथमास्थाय सर्पैरुपधिना कृतम् ।।"}, {"c": "1.23", "t": "सूत उवाच ।"}, {"c": "1.23", "n": "10", "i": 1025, "v": "तस्मिंस्तु कथिते मात्रा कारणे गगनेचरः । उवाच वचनं सर्पांस्तेन दुःखेन दुःखितः ।।"}, {"c": "1.23", "n": "11", "i": 1026, "v": "किमाहृत्य विदित्वा वा किं वा कृत्वेह पौरुषम् । दास्याद्वो विप्रमुच्येयं सत्यं शंसत लेलिहाः ।।"}, {"c": "1.23", "n": "12", "i": 1027, "v": "श्रुत्वा तमब्रुवन्सर्पा आहरामृतमोजसा । ततो दास्याद्विप्रमोक्षो भविता तव खेचर ।।"}, {"c": "1.24", "t": "सूत उवाच ।"}, {"c": "1.24", "n": "1", "i": 1028, "v": "इत्युक्तो गरुडः सर्पैस्ततो मातरमब्रवीत् । गच्छाम्यमृतमाहर्तुं भक्ष्यमिच्छामि वेदितुम् ।।"}, {"c": "1.24", "t": "विनतोवाच ।"}, {"c": "1.24", "n": "2", "i": 1029, "v": "समुद्रकुक्षावेकान्ते निषादालयमुत्तमम् । सहस्राणामनेकानां तान्भुक्त्वामृतमानय ।।"}, {"c": "1.24", "n": "3", "i": 1030, "v": "न तु ते ब्राह्मणं हन्तुं कार्या बुद्धिः कथंचन । अवध्यः सर्वभूतानां ब्राह्मणो ह्यनलोपमः ।।"}, {"c": "1.24", "n": "4", "i": 1031, "v": "अग्निरर्को विषं शस्त्रं विप्रो भवति कोपितः । भूतानामग्रभुग्विप्रो वर्णश्रेष्ठः पिता गुरुः ।।"}, {"c": "1.24", "t": "गरुड उवाच ।"}, {"c": "1.24", "n": "5", "i": 1032, "v": "यथाहमभिजानीयां ब्राह्मणं लक्षणैः शुभैः । तन्मे कारणतो मातः पृच्छतो वक्तुमर्हसि ।।"}, {"c": "1.24", "t": "विनतोवाच ।"}, {"c": "1.24", "n": "6", "i": 1033, "v": "यस्ते कण्ठमनुप्राप्तो निगीर्णं बडिशं यथा । दहेदङ्गारवत्पुत्र तं विद्याद्ब्राह्मणर्षभम् ।।"}, {"c": "1.24", "t": "सूत उवाच ।"}, {"c": "1.24", "n": "7", "i": 1034, "v": "प्रोवाच चैनं विनता पुत्रहार्दादिदं वचः । जानन्त्यप्यतुलं वीर्यमाशीर्वादसमन्वितम् ।।"}, {"c": "1.24", "n": "8", "i": 1035, "v": "पक्षौ ते मारुतः पातु चन्द्रः पृष्ठं तु पुत्रक । शिरस्तु पातु ते वह्निर्भास्करः सर्वमेव तु ।।"}, {"c": "1.24", "n": "9", "i": 1036, "v": "अहं च ते सदा पुत्र शान्तिस्वस्तिपरायणा । अरिष्टं व्रज पन्थानं वत्स कार्यार्थसिद्धये ।।"}, {"c": "1.24", "n": "10", "i": 1037, "v": "ततः स मातुर्वचनं निशम्य; वितत्य पक्षौ नभ उत्पपात । ततो निषादान्बलवानुपागम;द्बुभुक्षितः काल इवान्तको महान् ।।"}, {"c": "1.24", "n": "11", "i": 1038, "v": "स तान्निषादानुपसंहरंस्तदा; रजः समुद्धूय नभःस्पृशं महत् । समुद्रकुक्षौ च विशोषयन्पयः; समीपगान्भूमिधरान्विचालयन् ।।"}, {"c": "1.24", "n": "12", "i": 1039, "v": "ततः स चक्रे महदाननं तदा; निषादमार्गं प्रतिरुध्य पक्षिराट् । ततो निषादास्त्वरिताः प्रवव्रजु;र्यतो मुखं तस्य भुजंगभोजिनः ।।"}, {"c": "1.24", "n": "13", "i": 1040, "v": "तदाननं विवृतमतिप्रमाणव;त्समभ्ययुर्गगनमिवार्दिताः खगाः । सहस्रशः पवनरजोभ्रमोहिता; महानिलप्रचलितपादपे वने ।।"}, {"c": "1.24", "n": "14", "i": 1041, "v": "ततः खगो वदनममित्रतापनः; समाहरत्परिचपलो महाबलः । निषूदयन्बहुविधमत्स्यभक्षिणो; बुभुक्षितो गगनचरेश्वरस्तदा ।।"}, {"c": "1.25", "t": "सूत उवाच ।"}, {"c": "1.25", "n": "1", "i": 1042, "v": "तस्य कण्ठमनुप्राप्तो ब्राह्मणः सह भार्यया । दहन्दीप्त इवाङ्गारस्तमुवाचान्तरिक्षगः ।।"}, {"c": "1.25", "n": "2", "i": 1043, "v": "द्विजोत्तम विनिर्गच्छ तूर्णमास्यादपावृतात् । न हि मे ब्राह्मणो वध्यः पापेष्वपि रतः सदा ।।"}, {"c": "1.25", "n": "3", "i": 1044, "v": "ब्रुवाणमेवं गरुडं ब्राह्मणः समभाषत । निषादी मम भार्येयं निर्गच्छतु मया सह ।।"}, {"c": "1.25", "t": "गरुड उवाच ।"}, {"c": "1.25", "n": "4", "i": 1045, "v": "एतामपि निषादीं त्वं परिगृह्याशु निष्पत । तूर्णं संभावयात्मानमजीर्णं मम तेजसा ।।"}, {"c": "1.25", "t": "सूत उवाच ।"}, {"c": "1.25", "n": "5", "i": 1046, "v": "ततः स विप्रो निष्क्रान्तो निषादीसहितस्तदा । वर्धयित्वा च गरुडमिष्टं देशं जगाम ह ।।"}, {"c": "1.25", "n": "6", "i": 1047, "v": "सहभार्ये विनिष्क्रान्ते तस्मिन्विप्रे स पक्षिराट् । वितत्य पक्षावाकाशमुत्पपात मनोजवः ।।"}, {"c": "1.25", "n": "7", "i": 1048, "v": "ततोऽपश्यत्स पितरं पृष्टश्चाख्यातवान्पितुः । अहं हि सर्पैः प्रहितः सोममाहर्तुमुद्यतः । मातुर्दास्यविमोक्षार्थमाहरिष्ये तमद्य वै ।।"}, {"c": "1.25", "n": "8", "i": 1049, "v": "मात्रा चास्मि समादिष्टो निषादान्भक्षयेति वै । न च मे तृप्तिरभवद्भक्षयित्वा सहस्रशः ।।"}, {"c": "1.25", "n": "9", "i": 1050, "v": "तस्माद्भोक्तव्यमपरं भगवन्प्रदिशस्व मे । यद्भुक्त्वामृतमाहर्तुं समर्थः स्यामहं प्रभो ।।"}, {"c": "1.25", "t": "कश्यप उवाच ।"}, {"c": "1.25", "n": "10", "i": 1051, "v": "आसीद्विभावसुर्नाम महर्षिः कोपनो भृशम् । भ्राता तस्यानुजश्चासीत्सुप्रतीको महातपाः ।।"}, {"c": "1.25", "n": "11", "i": 1052, "v": "स नेच्छति धनं भ्रात्रा सहैकस्थं महामुनिः । विभागं कीर्तयत्येव सुप्रतीकोऽथ नित्यशः ।।"}, {"c": "1.25", "n": "12", "i": 1053, "v": "अथाब्रवीच्च तं भ्राता सुप्रतीकं विभावसुः । विभागं बहवो मोहात्कर्तुमिच्छन्ति नित्यदा । ततो विभक्ता अन्योन्यं नाद्रियन्तेऽर्थमोहिताः ।।"}, {"c": "1.25", "n": "13", "i": 1054, "v": "ततः स्वार्थपरान्मूढान्पृथग्भूतान्स्वकैर्धनैः । विदित्वा भेदयन्त्येतानमित्रा मित्ररूपिणः ।।"}, {"c": "1.25", "n": "14", "i": 1055, "v": "विदित्वा चापरे भिन्नानन्तरेषु पतन्त्यथ । भिन्नानामतुलो नाशः क्षिप्रमेव प्रवर्तते ।।"}, {"c": "1.25", "n": "15", "i": 1056, "v": "तस्माच्चैव विभागार्थं न प्रशंसन्ति पण्डिताः । गुरुशास्त्रे निबद्धानामन्योन्यमभिशङ्किनाम् ।।"}, {"c": "1.25", "n": "16", "i": 1057, "v": "नियन्तुं न हि शक्यस्त्वं भेदतो धनमिच्छसि । यस्मात्तस्मात्सुप्रतीक हस्तित्वं समवाप्स्यसि ।।"}, {"c": "1.25", "n": "17", "i": 1058, "v": "शप्तस्त्वेवं सुप्रतीको विभावसुमथाब्रवीत् । त्वमप्यन्तर्जलचरः कच्छपः संभविष्यसि ।।"}, {"c": "1.25", "n": "18", "i": 1059, "v": "एवमन्योन्यशापात्तौ सुप्रतीकविभावसू । गजकच्छपतां प्राप्तावर्थार्थं मूढचेतसौ ।।"}, {"c": "1.25", "n": "19", "i": 1060, "v": "रोषदोषानुषङ्गेण तिर्यग्योनिगतावपि । परस्परद्वेषरतौ प्रमाणबलदर्पितौ ।।"}, {"c": "1.25", "n": "20", "i": 1061, "v": "सरस्यस्मिन्महाकायौ पूर्ववैरानुसारिणौ । तयोरेकतरः श्रीमान्समुपैति महागजः ।।"}, {"c": "1.25", "n": "21", "i": 1062, "v": "तस्य बृंहितशब्देन कूर्मोऽप्यन्तर्जलेशयः । उत्थितोऽसौ महाकायः कृत्स्नं संक्षोभयन्सरः ।।"}, {"c": "1.25", "n": "22", "i": 1063, "v": "तं दृष्ट्वावेष्टितकरः पतत्येष गजो जलम् । दन्तहस्ताग्रलाङ्गूलपादवेगेन वीर्यवान् ।।"}, {"c": "1.25", "n": "23", "i": 1064, "v": "तं विक्षोभयमाणं तु सरो बहुझषाकुलम् । कूर्मोऽप्यभ्युद्यतशिरा युद्धायाभ्येति वीर्यवान् ।।"}, {"c": "1.25", "n": "24", "i": 1065, "v": "षडुच्छ्रितो योजनानि गजस्तद्द्विगुणायतः । कूर्मस्त्रियोजनोत्सेधो दशयोजनमण्डलः ।।"}, {"c": "1.25", "n": "25", "i": 1066, "v": "तावेतौ युद्धसंमत्तौ परस्परजयैषिणौ । उपयुज्याशु कर्मेदं साधयेप्सितमात्मनः ।।"}, {"c": "1.25", "t": "सूत उवाच ।"}, {"c": "1.25", "n": "26", "i": 1067, "v": "स तच्छ्रुत्वा पितुर्वाक्यं भीमवेगोऽन्तरिक्षगः । नखेन गजमेकेन कूर्ममेकेन चाक्षिपत् ।।"}, {"c": "1.25", "n": "27", "i": 1068, "v": "समुत्पपात चाकाशं तत उच्चैर्विहंगमः । सोऽलम्बतीर्थमासाद्य देववृक्षानुपागमत् ।।"}, {"c": "1.25", "n": "28", "i": 1069, "v": "ते भीताः समकम्पन्त तस्य पक्षानिलाहताः । न नो भञ्ज्यादिति तदा दिव्याः कनकशाखिनः ।।"}, {"c": "1.25", "n": "29", "i": 1070, "v": "प्रचलाङ्गान्स तान्दृष्ट्वा मनोरथफलाङ्कुरान् । अन्यानतुलरूपाङ्गानुपचक्राम खेचरः ।।"}, {"c": "1.25", "n": "30", "i": 1071, "v": "काञ्चनै राजतैश्चैव फलैर्वैडूर्यशाखिनः । सागराम्बुपरिक्षिप्तान्भ्राजमानान्महाद्रुमान् ।।"}, {"c": "1.25", "n": "31", "i": 1072, "v": "तमुवाच खगश्रेष्ठं तत्र रोहिणपादपः । अतिप्रवृद्धः सुमहानापतन्तं मनोजवम् ।।"}, {"c": "1.25", "n": "32", "i": 1073, "v": "यैषा मम महाशाखा शतयोजनमायता । एतामास्थाय शाखां त्वं खादेमौ गजकच्छपौ ।।"}, {"c": "1.25", "n": "33", "i": 1074, "v": "ततो द्रुमं पतगसहस्रसेवितं; महीधरप्रतिमवपुः प्रकम्पयन् । खगोत्तमो द्रुतमभिपत्य वेगवा;न्बभञ्ज तामविरलपत्रसंवृताम् ।।"}, {"c": "1.26", "t": "सूत उवाच ।"}, {"c": "1.26", "n": "1", "i": 1075, "v": "स्पृष्टमात्रा तु पद्भ्यां सा गरुडेन बलीयसा । अभज्यत तरोः शाखा भग्नां चैनामधारयत् ।।"}, {"c": "1.26", "n": "2", "i": 1076, "v": "तां भग्नां स महाशाखां स्मयन्समवलोकयन् । अथात्र लम्बतोऽपश्यद्वालखिल्यानधोमुखान् ।।"}, {"c": "1.26", "n": "3", "i": 1077, "v": "स तद्विनाशसंत्रासादनुपत्य खगाधिपः । शाखामास्येन जग्राह तेषामेवान्ववेक्षया । शनैः पर्यपतत्पक्षी पर्वतान्प्रविशातयन् ।।"}, {"c": "1.26", "n": "4", "i": 1078, "v": "एवं सोऽभ्यपतद्देशान्बहून्सगजकच्छपः । दयार्थं वालखिल्यानां न च स्थानमविन्दत ।।"}, {"c": "1.26", "n": "5", "i": 1079, "v": "स गत्वा पर्वतश्रेष्ठं गन्धमादनमव्ययम् । ददर्श कश्यपं तत्र पितरं तपसि स्थितम् ।।"}, {"c": "1.26", "n": "6", "i": 1080, "v": "ददर्श तं पिता चापि दिव्यरूपं विहंगमम् । तेजोवीर्यबलोपेतं मनोमारुतरंहसम् ।।"}, {"c": "1.26", "n": "7", "i": 1081, "v": "शैलशृङ्गप्रतीकाशं ब्रह्मदण्डमिवोद्यतम् । अचिन्त्यमनभिज्ञेयं सर्वभूतभयंकरम् ।।"}, {"c": "1.26", "n": "8", "i": 1082, "v": "मायावीर्यधरं साक्षादग्निमिद्धमिवोद्यतम् । अप्रधृष्यमजेयं च देवदानवराक्षसैः ।।"}, {"c": "1.26", "n": "9", "i": 1083, "v": "भेत्तारं गिरिशृङ्गाणां नदीजलविशोषणम् । लोकसंलोडनं घोरं कृतान्तसमदर्शनम् ।।"}, {"c": "1.26", "n": "10", "i": 1084, "v": "तमागतमभिप्रेक्ष्य भगवान्कश्यपस्तदा । विदित्वा चास्य संकल्पमिदं वचनमब्रवीत् ।।"}, {"c": "1.26", "n": "11", "i": 1085, "v": "पुत्र मा साहसं कार्षीर्मा सद्यो लप्स्यसे व्यथाम् । मा त्वा दहेयुः संक्रुद्धा वालखिल्या मरीचिपाः ।।"}, {"c": "1.26", "n": "12", "i": 1086, "v": "प्रसादयामास स तान्कश्यपः पुत्रकारणात् । वालखिल्यांस्तपःसिद्धानिदमुद्दिश्य कारणम् ।।"}, {"c": "1.26", "n": "13", "i": 1087, "v": "प्रजाहितार्थमारम्भो गरुडस्य तपोधनाः । चिकीर्षति महत्कर्म तदनुज्ञातुमर्हथ ।।"}, {"c": "1.26", "n": "14", "i": 1088, "v": "एवमुक्ता भगवता मुनयस्ते समभ्ययुः । मुक्त्वा शाखां गिरिं पुण्यं हिमवन्तं तपोर्थिनः ।।"}, {"c": "1.26", "n": "15", "i": 1089, "v": "ततस्तेष्वपयातेषु पितरं विनतात्मजः । शाखाव्याक्षिप्तवदनः पर्यपृच्छत कश्यपम् ।।"}, {"c": "1.26", "n": "16", "i": 1090, "v": "भगवन्क्व विमुञ्चामि तरुशाखामिमामहम् । वर्जितं ब्राह्मणैर्देशमाख्यातु भगवान्मम ।।"}, {"c": "1.26", "n": "17", "i": 1091, "v": "ततो निष्पुरुषं शैलं हिमसंरुद्धकन्दरम् । अगम्यं मनसाप्यन्यैस्तस्याचख्यौ स कश्यपः ।।"}, {"c": "1.26", "n": "18", "i": 1092, "v": "तं पर्वतमहाकुक्षिमाविश्य मनसा खगः । जवेनाभ्यपतत्तार्क्ष्यः सशाखागजकच्छपः ।।"}, {"c": "1.26", "n": "19", "i": 1093, "v": "न तां वध्रः परिणहेच्छतचर्मा महानणुः । शाखिनो महतीं शाखां यां प्रगृह्य ययौ खगः ।।"}, {"c": "1.26", "n": "20", "i": 1094, "v": "ततः स शतसाहस्रं योजनान्तरमागतः । कालेन नातिमहता गरुडः पततां वरः ।।"}, {"c": "1.26", "n": "21", "i": 1095, "v": "स तं गत्वा क्षणेनैव पर्वतं वचनात्पितुः । अमुञ्चन्महतीं शाखां सस्वनां तत्र खेचरः ।।"}, {"c": "1.26", "n": "22", "i": 1096, "v": "पक्षानिलहतश्चास्य प्राकम्पत स शैलराट् । मुमोच पुष्पवर्षं च समागलितपादपः ।।"}, {"c": "1.26", "n": "23", "i": 1097, "v": "शृङ्गाणि च व्यशीर्यन्त गिरेस्तस्य समन्ततः । मणिकाञ्चनचित्राणि शोभयन्ति महागिरिम् ।।"}, {"c": "1.26", "n": "24", "i": 1098, "v": "शाखिनो बहवश्चापि शाखयाभिहतास्तया । काञ्चनैः कुसुमैर्भान्ति विद्युत्वन्त इवाम्बुदाः ।।"}, {"c": "1.26", "n": "25", "i": 1099, "v": "ते हेमविकचा भूयो युक्ताः पर्वतधातुभिः । व्यराजञ्शाखिनस्तत्र सूर्यांशुप्रतिरञ्जिताः ।।"}, {"c": "1.26", "n": "26", "i": 1100, "v": "ततस्तस्य गिरेः शृङ्गमास्थाय स खगोत्तमः । भक्षयामास गरुडस्तावुभौ गजकच्छपौ ।।"}, {"c": "1.26", "n": "27", "i": 1101, "v": "ततः पर्वतकूटाग्रादुत्पपात मनोजवः । प्रावर्तन्ताथ देवानामुत्पाता भयवेदिनः ।।"}, {"c": "1.26", "n": "28", "i": 1102, "v": "इन्द्रस्य वज्रं दयितं प्रजज्वाल व्यथान्वितम् । सधूमा चापतत्सार्चिर्दिवोल्का नभसश्च्युता ।।"}, {"c": "1.26", "n": "29", "i": 1103, "v": "तथा वसूनां रुद्राणामादित्यानां च सर्वशः । साध्यानां मरुतां चैव ये चान्ये देवतागणाः । स्वं स्वं प्रहरणं तेषां परस्परमुपाद्रवत् ।।"}, {"c": "1.26", "n": "30", "i": 1104, "v": "अभूतपूर्वं संग्रामे तदा देवासुरेऽपि च । ववुर्वाताः सनिर्घाताः पेतुरुल्काः समन्ततः ।।"}, {"c": "1.26", "n": "31", "i": 1105, "v": "निरभ्रमपि चाकाशं प्रजगर्ज महास्वनम् । देवानामपि यो देवः सोऽप्यवर्षदसृक्तदा ।।"}, {"c": "1.26", "n": "32", "i": 1106, "v": "मम्लुर्माल्यानि देवानां शेमुस्तेजांसि चैव हि । उत्पातमेघा रौद्राश्च ववर्षुः शोणितं बहु । रजांसि मुकुटान्येषामुत्थितानि व्यधर्षयन् ।।"}, {"c": "1.26", "n": "33", "i": 1107, "v": "ततस्त्राससमुद्विग्नः सह देवैः शतक्रतुः । उत्पातान्दारुणान्पश्यन्नित्युवाच बृहस्पतिम् ।।"}, {"c": "1.26", "n": "34", "i": 1108, "v": "किमर्थं भगवन्घोरा महोत्पाताः समुत्थिताः । न च शत्रुं प्रपश्यामि युधि यो नः प्रधर्षयेत् ।।"}, {"c": "1.26", "t": "बृहस्पतिरुवाच ।"}, {"c": "1.26", "n": "35", "i": 1109, "v": "तवापराधाद्देवेन्द्र प्रमादाच्च शतक्रतो । तपसा वालखिल्यानां भूतमुत्पन्नमद्भुतम् ।।"}, {"c": "1.26", "n": "36", "i": 1110, "v": "कश्यपस्य मुनेः पुत्रो विनतायाश्च खेचरः । हर्तुं सोममनुप्राप्तो बलवान्कामरूपवान् ।।"}, {"c": "1.26", "n": "37", "i": 1111, "v": "समर्थो बलिनां श्रेष्ठो हर्तुं सोमं विहंगमः । सर्वं संभावयाम्यस्मिन्नसाध्यमपि साधयेत् ।।"}, {"c": "1.26", "t": "सूत उवाच ।"}, {"c": "1.26", "n": "38", "i": 1112, "v": "श्रुत्वैतद्वचनं शक्रः प्रोवाचामृतरक्षिणः । महावीर्यबलः पक्षी हर्तुं सोममिहोद्यतः ।।"}, {"c": "1.26", "n": "39", "i": 1113, "v": "युष्मान्संबोधयाम्येष यथा स न हरेद्बलात् । अतुलं हि बलं तस्य बृहस्पतिरुवाच मे ।।"}, {"c": "1.26", "n": "40", "i": 1114, "v": "तच्छ्रुत्वा विबुधा वाक्यं विस्मिता यत्नमास्थिताः । परिवार्यामृतं तस्थुर्वज्री चेन्द्रः शतक्रतुः ।।"}, {"c": "1.26", "n": "41", "i": 1115, "v": "धारयन्तो महार्हाणि कवचानि मनस्विनः । काञ्चनानि विचित्राणि वैडूर्यविकृतानि च ।।"}, {"c": "1.26", "n": "42", "i": 1116, "v": "विविधानि च शस्त्राणि घोररूपाण्यनेकशः । शिततीक्ष्णाग्रधाराणि समुद्यम्य सहस्रशः ।।"}, {"c": "1.26", "n": "43", "i": 1117, "v": "सविस्फुलिङ्गज्वालानि सधूमानि च सर्वशः । चक्राणि परिघांश्चैव त्रिशूलानि परश्वधान् ।।"}, {"c": "1.26", "n": "44", "i": 1118, "v": "शक्तीश्च विविधास्तीक्ष्णाः करवालांश्च निर्मलान् । स्वदेहरूपाण्यादाय गदाश्चोग्रप्रदर्शनाः ।।"}, {"c": "1.26", "n": "45", "i": 1119, "v": "तैः शस्त्रैर्भानुमद्भिस्ते दिव्याभरणभूषिताः । भानुमन्तः सुरगणास्तस्थुर्विगतकल्मषाः ।।"}, {"c": "1.26", "n": "46", "i": 1120, "v": "अनुपमबलवीर्यतेजसो; धृतमनसः परिरक्षणेऽमृतस्य । असुरपुरविदारणाः सुरा; ज्वलनसमिद्धवपुःप्रकाशिनः ।।"}, {"c": "1.26", "n": "47", "i": 1121, "v": "इति समरवरं सुरास्थितं; परिघसहस्रशतैः समाकुलम् । विगलितमिव चाम्बरान्तरे; तपनमरीचिविभासितं बभौ ।।"}, {"c": "1.27", "t": "शौनक उवाच ।"}, {"c": "1.27", "n": "1", "i": 1122, "v": "कोऽपराधो महेन्द्रस्य कः प्रमादश्च सूतज । तपसा वालखिल्यानां संभूतो गरुडः कथम् ।।"}, {"c": "1.27", "n": "2", "i": 1123, "v": "कश्यपस्य द्विजातेश्च कथं वै पक्षिराट्सुतः । अधृष्यः सर्वभूतानामवध्यश्चाभवत्कथम् ।।"}, {"c": "1.27", "n": "3", "i": 1124, "v": "कथं च कामचारी स कामवीर्यश्च खेचरः । एतदिच्छाम्यहं श्रोतुं पुराणे यदि पठ्यते ।।"}, {"c": "1.27", "t": "सूत उवाच ।"}, {"c": "1.27", "n": "4", "i": 1125, "v": "विषयोऽयं पुराणस्य यन्मां त्वं परिपृच्छसि । शृणु मे वदतः सर्वमेतत्संक्षेपतो द्विज ।।"}, {"c": "1.27", "n": "5", "i": 1126, "v": "यजतः पुत्रकामस्य कश्यपस्य प्रजापतेः । साहाय्यमृषयो देवा गन्धर्वाश्च ददुः किल ।।"}, {"c": "1.27", "n": "6", "i": 1127, "v": "तत्रेध्मानयने शक्रो नियुक्तः कश्यपेन ह । मुनयो वालखिल्याश्च ये चान्ये देवतागणाः ।।"}, {"c": "1.27", "n": "7", "i": 1128, "v": "शक्रस्तु वीर्यसदृशमिध्मभारं गिरिप्रभम् । समुद्यम्यानयामास नातिकृच्छ्रादिव प्रभुः ।।"}, {"c": "1.27", "n": "8", "i": 1129, "v": "अथापश्यदृषीन्ह्रस्वानङ्गुष्ठोदरपर्वणः । पलाशवृन्तिकामेकां सहितान्वहतः पथि ।।"}, {"c": "1.27", "n": "9", "i": 1130, "v": "प्रलीनान्स्वेष्विवाङ्गेषु निराहारांस्तपोधनान् । क्लिश्यमानान्मन्दबलान्गोष्पदे संप्लुतोदके ।।"}, {"c": "1.27", "n": "10", "i": 1131, "v": "तांश्च सर्वान्स्मयाविष्टो वीर्योन्मत्तः पुरंदरः । अवहस्यात्यगाच्छीघ्रं लङ्घयित्वावमन्य च ।।"}, {"c": "1.27", "n": "11", "i": 1132, "v": "तेऽथ रोषसमाविष्टाः सुभृशं जातमन्यवः । आरेभिरे महत्कर्म तदा शक्रभयंकरम् ।।"}, {"c": "1.27", "n": "12", "i": 1133, "v": "जुहुवुस्ते सुतपसो विधिवज्जातवेदसम् । मन्त्रैरुच्चावचैर्विप्रा येन कामेन तच्छृणु ।।"}, {"c": "1.27", "n": "13", "i": 1134, "v": "कामवीर्यः कामगमो देवराजभयप्रदः । इन्द्रोऽन्यः सर्वदेवानां भवेदिति यतव्रताः ।।"}, {"c": "1.27", "n": "14", "i": 1135, "v": "इन्द्राच्छतगुणः शौर्ये वीर्ये चैव मनोजवः । तपसो नः फलेनाद्य दारुणः संभवत्विति ।।"}, {"c": "1.27", "n": "15", "i": 1136, "v": "तद्बुद्ध्वा भृशसंतप्तो देवराजः शतक्रतुः । जगाम शरणं तत्र कश्यपं संशितव्रतम् ।।"}, {"c": "1.27", "n": "16", "i": 1137, "v": "तच्छ्रुत्वा देवराजस्य कश्यपोऽथ प्रजापतिः । वालखिल्यानुपागम्य कर्मसिद्धिमपृच्छत ।।"}, {"c": "1.27", "n": "17", "i": 1138, "v": "एवमस्त्विति तं चापि प्रत्यूचुः सत्यवादिनः । तान्कश्यप उवाचेदं सान्त्वपूर्वं प्रजापतिः ।।"}, {"c": "1.27", "n": "18", "i": 1139, "v": "अयमिन्द्रस्त्रिभुवने नियोगाद्ब्रह्मणः कृतः । इन्द्रार्थं च भवन्तोऽपि यत्नवन्तस्तपोधनाः ।।"}, {"c": "1.27", "n": "19", "i": 1140, "v": "न मिथ्या ब्रह्मणो वाक्यं कर्तुमर्हथ सत्तमाः । भवतां च न मिथ्यायं संकल्पो मे चिकीर्षितः ।।"}, {"c": "1.27", "n": "20", "i": 1141, "v": "भवत्वेष पतत्रीणामिन्द्रोऽतिबलसत्त्ववान् । प्रसादः क्रियतां चैव देवराजस्य याचतः ।।"}, {"c": "1.27", "n": "21", "i": 1142, "v": "एवमुक्ताः कश्यपेन वालखिल्यास्तपोधनाः । प्रत्यूचुरभिसंपूज्य मुनिश्रेष्ठं प्रजापतिम् ।।"}, {"c": "1.27", "n": "22", "i": 1143, "v": "इन्द्रार्थोऽयं समारम्भः सर्वेषां नः प्रजापते । अपत्यार्थं समारम्भो भवतश्चायमीप्सितः ।।"}, {"c": "1.27", "n": "23", "i": 1144, "v": "तदिदं सफलं कर्म त्वया वै प्रतिगृह्यताम् । तथा चैव विधत्स्वात्र यथा श्रेयोऽनुपश्यसि ।।"}, {"c": "1.27", "n": "24", "i": 1145, "v": "एतस्मिन्नेव काले तु देवी दाक्षायणी शुभा । विनता नाम कल्याणी पुत्रकामा यशस्विनी ।।"}, {"c": "1.27", "n": "25", "i": 1146, "v": "तपस्तप्त्वा व्रतपरा स्नाता पुंसवने शुचिः । उपचक्राम भर्तारं तामुवाचाथ कश्यपः ।।"}, {"c": "1.27", "n": "26", "i": 1147, "v": "आरम्भः सफलो देवि भवितायं तवेप्सितः । जनयिष्यसि पुत्रौ द्वौ वीरौ त्रिभुवनेश्वरौ ।।"}, {"c": "1.27", "n": "27", "i": 1148, "v": "तपसा वालखिल्यानां मम संकल्पजौ तथा । भविष्यतो महाभागौ पुत्रौ ते लोकपूजितौ ।।"}, {"c": "1.27", "n": "28", "i": 1149, "v": "उवाच चैनां भगवान्मारीचः पुनरेव ह । धार्यतामप्रमादेन गर्भोऽयं सुमहोदयः ।।"}, {"c": "1.27", "n": "29", "i": 1150, "v": "एकः सर्वपतत्रीणामिन्द्रत्वं कारयिष्यति । लोकसंभावितो वीरः कामवीर्यो विहंगमः ।।"}, {"c": "1.27", "n": "30", "i": 1151, "v": "शतक्रतुमथोवाच प्रीयमाणः प्रजापतिः । त्वत्सहायौ खगावेतौ भ्रातरौ ते भविष्यतः ।।"}, {"c": "1.27", "n": "31", "i": 1152, "v": "नैताभ्यां भविता दोषः सकाशात्ते पुरंदर । व्येतु ते शक्र संतापस्त्वमेवेन्द्रो भविष्यसि ।।"}, {"c": "1.27", "n": "32", "i": 1153, "v": "न चाप्येवं त्वया भूयः क्षेप्तव्या ब्रह्मवादिनः । न चावमान्या दर्पात्ते वाग्विषा भृशकोपनाः ।।"}, {"c": "1.27", "n": "33", "i": 1154, "v": "एवमुक्तो जगामेन्द्रो निर्विशङ्कस्त्रिविष्टपम् । विनता चापि सिद्धार्था बभूव मुदिता तदा ।।"}, {"c": "1.27", "n": "34", "i": 1155, "v": "जनयामास पुत्रौ द्वावरुणं गरुडं तथा । अरुणस्तयोस्तु विकल आदित्यस्य पुरःसरः ।।"}, {"c": "1.27", "n": "35", "i": 1156, "v": "पतत्रीणां तु गरुड इन्द्रत्वेनाभ्यषिच्यत । तस्यैतत्कर्म सुमहच्छ्रूयतां भृगुनन्दन ।।"}, {"c": "1.28", "t": "सूत उवाच ।"}, {"c": "1.28", "n": "1", "i": 1157, "v": "ततस्तस्मिन्द्विजश्रेष्ठ समुदीर्णे तथाविधे । गरुत्मान्पक्षिराट्तूर्णं संप्राप्तो विबुधान्प्रति ।।"}, {"c": "1.28", "n": "2", "i": 1158, "v": "तं दृष्ट्वातिबलं चैव प्राकम्पन्त समन्ततः । परस्परं च प्रत्यघ्नन्सर्वप्रहरणान्यपि ।।"}, {"c": "1.28", "n": "3", "i": 1159, "v": "तत्र चासीदमेयात्मा विद्युदग्निसमप्रभः । भौवनः सुमहावीर्यः सोमस्य परिरक्षिता ।।"}, {"c": "1.28", "n": "4", "i": 1160, "v": "स तेन पतगेन्द्रेण पक्षतुण्डनखैः क्षतः । मुहूर्तमतुलं युद्धं कृत्वा विनिहतो युधि ।।"}, {"c": "1.28", "n": "5", "i": 1161, "v": "रजश्चोद्धूय सुमहत्पक्षवातेन खेचरः । कृत्वा लोकान्निरालोकांस्तेन देवानवाकिरत् ।।"}, {"c": "1.28", "n": "6", "i": 1162, "v": "तेनावकीर्णा रजसा देवा मोहमुपागमन् । न चैनं ददृशुश्छन्ना रजसामृतरक्षिणः ।।"}, {"c": "1.28", "n": "7", "i": 1163, "v": "एवं संलोडयामास गरुडस्त्रिदिवालयम् । पक्षतुण्डप्रहारैश्च देवान्स विददार ह ।।"}, {"c": "1.28", "n": "8", "i": 1164, "v": "ततो देवः सहस्राक्षस्तूर्णं वायुमचोदयत् । विक्षिपेमां रजोवृष्टिं तवैतत्कर्म मारुत ।।"}, {"c": "1.28", "n": "9", "i": 1165, "v": "अथ वायुरपोवाह तद्रजस्तरसा बली । ततो वितिमिरे जाते देवाः शकुनिमार्दयन् ।।"}, {"c": "1.28", "n": "10", "i": 1166, "v": "ननाद चोच्चैर्बलवान्महामेघरवः खगः । वध्यमानः सुरगणैः सर्वभूतानि भीषयन् । उत्पपात महावीर्यः पक्षिराट्परवीरहा ।।"}, {"c": "1.28", "n": "11", "i": 1167, "v": "तमुत्पत्यान्तरिक्षस्थं देवानामुपरि स्थितम् । वर्मिणो विबुधाः सर्वे नानाशस्त्रैरवाकिरन् ।।"}, {"c": "1.28", "n": "12", "i": 1168, "v": "पट्टिशैः परिघैः शूलैर्गदाभिश्च सवासवाः । क्षुरान्तैर्ज्वलितैश्चापि चक्रैरादित्यरूपिभिः ।।"}, {"c": "1.28", "n": "13", "i": 1169, "v": "नानाशस्त्रविसर्गैश्च वध्यमानः समन्ततः । कुर्वन्सुतुमुलं युद्धं पक्षिराण्न व्यकम्पत ।।"}, {"c": "1.28", "n": "14", "i": 1170, "v": "विनर्दन्निव चाकाशे वैनतेयः प्रतापवान् । पक्षाभ्यामुरसा चैव समन्ताद्व्याक्षिपत्सुरान् ।।"}, {"c": "1.28", "n": "15", "i": 1171, "v": "ते विक्षिप्तास्ततो देवाः प्रजग्मुर्गरुडार्दिताः । नखतुण्डक्षताश्चैव सुस्रुवुः शोणितं बहु ।।"}, {"c": "1.28", "n": "16", "i": 1172, "v": "साध्याः प्राचीं सगन्धर्वा वसवो दक्षिणां दिशम् । प्रजग्मुः सहिता रुद्रैः पतगेन्द्रप्रधर्षिताः ।।"}, {"c": "1.28", "n": "17", "i": 1173, "v": "दिशं प्रतीचीमादित्या नासत्या उत्तरां दिशम् । मुहुर्मुहुः प्रेक्षमाणा युध्यमाना महौजसम् ।।"}, {"c": "1.28", "n": "18", "i": 1174, "v": "अश्वक्रन्देन वीरेण रेणुकेन च पक्षिणा । क्रथनेन च शूरेण तपनेन च खेचरः ।।"}, {"c": "1.28", "n": "19", "i": 1175, "v": "उलूकश्वसनाभ्यां च निमेषेण च पक्षिणा । प्ररुजेन च संयुद्धं चकार प्रलिहेन च ।।"}, {"c": "1.28", "n": "20", "i": 1176, "v": "तान्पक्षनखतुण्डाग्रैरभिनद्विनतासुतः । युगान्तकाले संक्रुद्धः पिनाकीव महाबलः ।।"}, {"c": "1.28", "n": "21", "i": 1177, "v": "महावीर्या महोत्साहास्तेन ते बहुधा क्षताः । रेजुरभ्रघनप्रख्या रुधिरौघप्रवर्षिणः ।।"}, {"c": "1.28", "n": "22", "i": 1178, "v": "तान्कृत्वा पतगश्रेष्ठः सर्वानुत्क्रान्तजीवितान् । अतिक्रान्तोऽमृतस्यार्थे सर्वतोऽग्निमपश्यत ।।"}, {"c": "1.28", "n": "23", "i": 1179, "v": "आवृण्वानं महाज्वालमर्चिर्भिः सर्वतोऽम्बरम् । दहन्तमिव तीक्ष्णांशुं घोरं वायुसमीरितम् ।।"}, {"c": "1.28", "n": "24", "i": 1180, "v": "ततो नवत्या नवतीर्मुखानां; कृत्वा तरस्वी गरुडो महात्मा । नदीः समापीय मुखैस्ततस्तैः; सुशीघ्रमागम्य पुनर्जवेन ।।"}, {"c": "1.28", "n": "25", "i": 1181, "v": "ज्वलन्तमग्निं तममित्रतापनः; समास्तरत्पत्ररथो नदीभिः । ततः प्रचक्रे वपुरन्यदल्पं; प्रवेष्टुकामोऽग्निमभिप्रशाम्य ।।"}, {"c": "1.29", "t": "सूत उवाच ।"}, {"c": "1.29", "n": "1", "i": 1182, "v": "जाम्बूनदमयो भूत्वा मरीचिविकचोज्ज्वलः । प्रविवेश बलात्पक्षी वारिवेग इवार्णवम् ।।"}, {"c": "1.29", "n": "2", "i": 1183, "v": "स चक्रं क्षुरपर्यन्तमपश्यदमृतान्तिके । परिभ्रमन्तमनिशं तीक्ष्णधारमयस्मयम् ।।"}, {"c": "1.29", "n": "3", "i": 1184, "v": "ज्वलनार्कप्रभं घोरं छेदनं सोमहारिणाम् । घोररूपं तदत्यर्थं यन्त्रं देवैः सुनिर्मितम् ।।"}, {"c": "1.29", "n": "4", "i": 1185, "v": "तस्यान्तरं स दृष्ट्वैव पर्यवर्तत खेचरः । अरान्तरेणाभ्यपतत्संक्षिप्याङ्गं क्षणेन ह ।।"}, {"c": "1.29", "n": "5", "i": 1186, "v": "अधश्चक्रस्य चैवात्र दीप्तानलसमद्युती । विद्युज्जिह्वौ महाघोरौ दीप्तास्यौ दीप्तलोचनौ ।।"}, {"c": "1.29", "n": "6", "i": 1187, "v": "चक्षुर्विषौ महावीर्यौ नित्यक्रुद्धौ तरस्विनौ । रक्षार्थमेवामृतस्य ददर्श भुजगोत्तमौ ।।"}, {"c": "1.29", "n": "7", "i": 1188, "v": "सदा संरब्धनयनौ सदा चानिमिषेक्षणौ । तयोरेकोऽपि यं पश्येत्स तूर्णं भस्मसाद्भवेत् ।।"}, {"c": "1.29", "n": "8", "i": 1189, "v": "तयोश्चक्षूंषि रजसा सुपर्णस्तूर्णमावृणोत् । अदृष्टरूपस्तौ चापि सर्वतः पर्यकालयत् ।।"}, {"c": "1.29", "n": "9", "i": 1190, "v": "तयोरङ्गे समाक्रम्य वैनतेयोऽन्तरिक्षगः । आच्छिनत्तरसा मध्ये सोममभ्यद्रवत्ततः ।।"}, {"c": "1.29", "n": "10", "i": 1191, "v": "समुत्पाट्यामृतं तत्तु वैनतेयस्ततो बली । उत्पपात जवेनैव यन्त्रमुन्मथ्य वीर्यवान् ।।"}, {"c": "1.29", "n": "11", "i": 1192, "v": "अपीत्वैवामृतं पक्षी परिगृह्याशु वीर्यवान् । अगच्छदपरिश्रान्त आवार्यार्कप्रभां खगः ।।"}, {"c": "1.29", "n": "12", "i": 1193, "v": "विष्णुना तु तदाकाशे वैनतेयः समेयिवान् । तस्य नारायणस्तुष्टस्तेनालौल्येन कर्मणा ।।"}, {"c": "1.29", "n": "13", "i": 1194, "v": "तमुवाचाव्ययो देवो वरदोऽस्मीति खेचरम् । स वव्रे तव तिष्ठेयमुपरीत्यन्तरिक्षगः ।।"}, {"c": "1.29", "n": "14", "i": 1195, "v": "उवाच चैनं भूयोऽपि नारायणमिदं वचः । अजरश्चामरश्च स्याममृतेन विनाप्यहम् ।।"}, {"c": "1.29", "n": "15", "i": 1196, "v": "प्रतिगृह्य वरौ तौ च गरुडो विष्णुमब्रवीत् । भवतेऽपि वरं दद्मि वृणीतां भगवानपि ।।"}, {"c": "1.29", "n": "16", "i": 1197, "v": "तं वव्रे वाहनं कृष्णो गरुत्मन्तं महाबलम् । ध्वजं च चक्रे भगवानुपरि स्थास्यसीति तम् ।।"}, {"c": "1.29", "n": "17", "i": 1198, "v": "अनुपत्य खगं त्विन्द्रो वज्रेणाङ्गेऽभ्यताडयत् । विहंगमं सुरामित्रं हरन्तममृतं बलात् ।।"}, {"c": "1.29", "n": "18", "i": 1199, "v": "तमुवाचेन्द्रमाक्रन्दे गरुडः पततां वरः । प्रहसञ्श्लक्ष्णया वाचा तथा वज्रसमाहतः ।।"}, {"c": "1.29", "n": "19", "i": 1200, "v": "ऋषेर्मानं करिष्यामि वज्रं यस्यास्थिसंभवम् । वज्रस्य च करिष्यामि तव चैव शतक्रतो ।।"}, {"c": "1.29", "n": "20", "i": 1201, "v": "एष पत्रं त्यजाम्येकं यस्यान्तं नोपलप्स्यसे । न हि वज्रनिपातेन रुजा मेऽस्ति कदाचन ।।"}, {"c": "1.29", "n": "21", "i": 1202, "v": "तत्र तं सर्वभूतानि विस्मितान्यब्रुवंस्तदा । सुरूपं पत्रमालक्ष्य सुपर्णोऽयं भवत्विति ।।"}, {"c": "1.29", "n": "22", "i": 1203, "v": "दृष्ट्वा तदद्भुतं चापि सहस्राक्षः पुरंदरः । खगो महदिदं भूतमिति मत्वाभ्यभाषत ।।"}, {"c": "1.29", "n": "23", "i": 1204, "v": "बलं विज्ञातुमिच्छामि यत्ते परमनुत्तमम् । सख्यं चानन्तमिच्छामि त्वया सह खगोत्तम ।।"}, {"c": "1.30", "t": "गरुड उवाच ।"}, {"c": "1.30", "n": "1", "i": 1205, "v": "सख्यं मेऽस्तु त्वया देव यथेच्छसि पुरंदर । बलं तु मम जानीहि महच्चासह्यमेव च ।।"}, {"c": "1.30", "n": "2", "i": 1206, "v": "कामं नैतत्प्रशंसन्ति सन्तः स्वबलसंस्तवम् । गुणसंकीर्तनं चापि स्वयमेव शतक्रतो ।।"}, {"c": "1.30", "n": "3", "i": 1207, "v": "सखेति कृत्वा तु सखे पृष्टो वक्ष्याम्यहं त्वया । न ह्यात्मस्तवसंयुक्तं वक्तव्यमनिमित्ततः ।।"}, {"c": "1.30", "n": "4", "i": 1208, "v": "सपर्वतवनामुर्वीं ससागरवनामिमाम् । पक्षनाड्यैकया शक्र त्वां चैवात्रावलम्बिनम् ।।"}, {"c": "1.30", "n": "5", "i": 1209, "v": "सर्वान्संपिण्डितान्वापि लोकान्सस्थाणुजङ्गमान् । वहेयमपरिश्रान्तो विद्धीदं मे महद्बलम् ।।"}, {"c": "1.30", "t": "सूत उवाच ।"}, {"c": "1.30", "n": "6", "i": 1210, "v": "इत्युक्तवचनं वीरं किरीटी श्रीमतां वरः । आह शौनक देवेन्द्रः सर्वभूतहितः प्रभुः ।।"}, {"c": "1.30", "n": "7", "i": 1211, "v": "प्रतिगृह्यतामिदानीं मे सख्यमानन्त्यमुत्तमम् । न कार्यं तव सोमेन मम सोमः प्रदीयताम् । अस्मांस्ते हि प्रबाधेयुर्येभ्यो दद्याद्भवानिमम् ।।"}, {"c": "1.30", "t": "गरुड उवाच ।"}, {"c": "1.30", "n": "8", "i": 1212, "v": "किंचित्कारणमुद्दिश्य सोमोऽयं नीयते मया । न दास्यामि समादातुं सोमं कस्मैचिदप्यहम् ।।"}, {"c": "1.30", "n": "9", "i": 1213, "v": "यत्रेमं तु सहस्राक्ष निक्षिपेयमहं स्वयम् । त्वमादाय ततस्तूर्णं हरेथास्त्रिदशेश्वर ।।"}, {"c": "1.30", "t": "शक्र उवाच ।"}, {"c": "1.30", "n": "10", "i": 1214, "v": "वाक्येनानेन तुष्टोऽहं यत्त्वयोक्तमिहाण्डज । यदिच्छसि वरं मत्तस्तद्गृहाण खगोत्तम ।।"}, {"c": "1.30", "t": "सूत उवाच ।"}, {"c": "1.30", "n": "11", "i": 1215, "v": "इत्युक्तः प्रत्युवाचेदं कद्रूपुत्राननुस्मरन् । स्मृत्वा चैवोपधिकृतं मातुर्दास्यनिमित्ततः ।।"}, {"c": "1.30", "n": "12", "i": 1216, "v": "ईशोऽहमपि सर्वस्य करिष्यामि तु तेऽर्थिताम् । भवेयुर्भुजगाः शक्र मम भक्ष्या महाबलाः ।।"}, {"c": "1.30", "n": "13", "i": 1217, "v": "तथेत्युक्त्वान्वगच्छत्तं ततो दानवसूदनः । हरिष्यामि विनिक्षिप्तं सोममित्यनुभाष्य तम् ।।"}, {"c": "1.30", "n": "14", "i": 1218, "v": "आजगाम ततस्तूर्णं सुपर्णो मातुरन्तिकम् । अथ सर्पानुवाचेदं सर्वान्परमहृष्टवत् ।।"}, {"c": "1.30", "n": "15", "i": 1219, "v": "इदमानीतममृतं निक्षेप्स्यामि कुशेषु वः । स्नाता मङ्गलसंयुक्तास्ततः प्राश्नीत पन्नगाः ।।"}, {"c": "1.30", "n": "16", "i": 1220, "v": "अदासी चैव मातेयमद्यप्रभृति चास्तु मे । यथोक्तं भवतामेतद्वचो मे प्रतिपादितम् ।।"}, {"c": "1.30", "n": "17", "i": 1221, "v": "ततः स्नातुं गताः सर्पाः प्रत्युक्त्वा तं तथेत्युत । शक्रोऽप्यमृतमाक्षिप्य जगाम त्रिदिवं पुनः ।।"}, {"c": "1.30", "n": "18", "i": 1222, "v": "अथागतास्तमुद्देशं सर्पाः सोमार्थिनस्तदा । स्नाताश्च कृतजप्याश्च प्रहृष्टाः कृतमङ्गलाः ।।"}, {"c": "1.30", "n": "19", "i": 1223, "v": "तद्विज्ञाय हृतं सर्पाः प्रतिमायाकृतं च तत् । सोमस्थानमिदं चेति दर्भांस्ते लिलिहुस्तदा ।।"}, {"c": "1.30", "n": "20", "i": 1224, "v": "ततो द्वैधीकृता जिह्वा सर्पाणां तेन कर्मणा । अभवंश्चामृतस्पर्शाद्दर्भास्तेऽथ पवित्रिणः ।।"}, {"c": "1.30", "n": "21", "i": 1225, "v": "ततः सुपर्णः परमप्रहृष्टवा;न्विहृत्य मात्रा सह तत्र कानने । भुजंगभक्षः परमार्चितः खगै;रहीनकीर्तिर्विनतामनन्दयत् ।।"}, {"c": "1.30", "n": "22", "i": 1226, "v": "इमां कथां यः शृणुयान्नरः सदा; पठेत वा द्विजजनमुख्यसंसदि । असंशयं त्रिदिवमियात्स पुण्यभा;ङ्महात्मनः पतगपतेः प्रकीर्तनात् ।।"}, {"c": "1.31", "t": "शौनक उवाच ।"}, {"c": "1.31", "n": "1", "i": 1227, "v": "भुजंगमानां शापस्य मात्रा चैव सुतेन च । विनतायास्त्वया प्रोक्तं कारणं सूतनन्दन ।।"}, {"c": "1.31", "n": "2", "i": 1228, "v": "वरप्रदानं भर्त्रा च कद्रूविनतयोस्तथा । नामनी चैव ते प्रोक्ते पक्षिणोर्वैनतेययोः ।।"}, {"c": "1.31", "n": "3", "i": 1229, "v": "पन्नगानां तु नामानि न कीर्तयसि सूतज । प्राधान्येनापि नामानि श्रोतुमिच्छामहे वयम् ।।"}, {"c": "1.31", "t": "सूत उवाच ।"}, {"c": "1.31", "n": "4", "i": 1230, "v": "बहुत्वान्नामधेयानि भुजगानां तपोधन । न कीर्तयिष्ये सर्वेषां प्राधान्येन तु मे शृणु ।।"}, {"c": "1.31", "n": "5", "i": 1231, "v": "शेषः प्रथमतो जातो वासुकिस्तदनन्तरम् । ऐरावतस्तक्षकश्च कर्कोटकधनंजयौ ।।"}, {"c": "1.31", "n": "6", "i": 1232, "v": "कालियो मणिनागश्च नागश्चापूरणस्तथा । नागस्तथा पिञ्जरक एलापत्रोऽथ वामनः ।।"}, {"c": "1.31", "n": "7", "i": 1233, "v": "नीलानीलौ तथा नागौ कल्माषशबलौ तथा । आर्यकश्चादिकश्चैव नागश्च शलपोतकः ।।"}, {"c": "1.31", "n": "8", "i": 1234, "v": "सुमनोमुखो दधिमुखस्तथा विमलपिण्डकः । आप्तः कोटनकश्चैव शङ्खो वालशिखस्तथा ।।"}, {"c": "1.31", "n": "9", "i": 1235, "v": "निष्ठ्यूनको हेमगुहो नहुषः पिङ्गलस्तथा । बाह्यकर्णो हस्तिपदस्तथा मुद्गरपिण्डकः ।।"}, {"c": "1.31", "n": "10", "i": 1236, "v": "कम्बलाश्वतरौ चापि नागः कालीयकस्तथा । वृत्तसंवर्तकौ नागौ द्वौ च पद्माविति श्रुतौ ।।"}, {"c": "1.31", "n": "11", "i": 1237, "v": "नागः शङ्खनकश्चैव तथा च स्फण्डकोऽपरः । क्षेमकश्च महानागो नागः पिण्डारकस्तथा ।।"}, {"c": "1.31", "n": "12", "i": 1238, "v": "करवीरः पुष्पदंष्ट्र एळको बिल्वपाण्डुकः । मूषकादः शङ्खशिराः पूर्णदंष्ट्रो हरिद्रकः ।।"}, {"c": "1.31", "n": "13", "i": 1239, "v": "अपराजितो ज्योतिकश्च पन्नगः श्रीवहस्तथा । कौरव्यो धृतराष्ट्रश्च पुष्करः शल्यकस्तथा ।।"}, {"c": "1.31", "n": "14", "i": 1240, "v": "विरजाश्च सुबाहुश्च शालिपिण्डश्च वीर्यवान् । हस्तिभद्रः पिठरको मुखरः कोणवासनः ।।"}, {"c": "1.31", "n": "15", "i": 1241, "v": "कुञ्जरः कुररश्चैव तथा नागः प्रभाकरः । कुमुदः कुमुदाक्षश्च तित्तिरिर्हलिकस्तथा । कर्कराकर्करौ चोभौ कुण्डोदरमहोदरौ ।।"}, {"c": "1.31", "n": "16", "i": 1242, "v": "एते प्राधान्यतो नागाः कीर्तिता द्विजसत्तम । बहुत्वान्नामधेयानामितरे न प्रकीर्तिताः ।।"}, {"c": "1.31", "n": "17", "i": 1243, "v": "एतेषां प्रसवो यश्च प्रसवस्य च संततिः । असंख्येयेति मत्वा तान्न ब्रवीमि द्विजोत्तम ।।"}, {"c": "1.31", "n": "18", "i": 1244, "v": "बहूनीह सहस्राणि प्रयुतान्यर्बुदानि च । अशक्यान्येव संख्यातुं भुजगानां तपोधन ।।"}, {"c": "1.32", "t": "शौनक उवाच ।"}, {"c": "1.32", "n": "1", "i": 1245, "v": "जाता वै भुजगास्तात वीर्यवन्तो दुरासदाः । शापं तं त्वथ विज्ञाय कृतवन्तो नु किं परम् ।।"}, {"c": "1.32", "t": "सूत उवाच ।"}, {"c": "1.32", "n": "2", "i": 1246, "v": "तेषां तु भगवाञ्शेषस्त्यक्त्वा कद्रूं महायशाः । तपो विपुलमातस्थे वायुभक्षो यतव्रतः ।।"}, {"c": "1.32", "n": "3", "i": 1247, "v": "गन्धमादनमासाद्य बदर्यां च तपोरतः । गोकर्णे पुष्करारण्ये तथा हिमवतस्तटे ।।"}, {"c": "1.32", "n": "4", "i": 1248, "v": "तेषु तेषु च पुण्येषु तीर्थेष्वायतनेषु च । एकान्तशीली नियतः सततं विजितेन्द्रियः ।।"}, {"c": "1.32", "n": "5", "i": 1249, "v": "तप्यमानं तपो घोरं तं ददर्श पितामहः । परिशुष्कमांसत्वक्स्नायुं जटाचीरधरं प्रभुम् ।।"}, {"c": "1.32", "n": "6", "i": 1250, "v": "तमब्रवीत्सत्यधृतिं तप्यमानं पितामहः । किमिदं कुरुषे शेष प्रजानां स्वस्ति वै कुरु ।।"}, {"c": "1.32", "n": "7", "i": 1251, "v": "त्वं हि तीव्रेण तपसा प्रजास्तापयसेऽनघ । ब्रूहि कामं च मे शेष यत्ते हृदि चिरं स्थितम् ।।"}, {"c": "1.32", "t": "शेष उवाच ।"}, {"c": "1.32", "n": "8", "i": 1252, "v": "सोदर्या मम सर्वे हि भ्रातरो मन्दचेतसः । सह तैर्नोत्सहे वस्तुं तद्भवाननुमन्यताम् ।।"}, {"c": "1.32", "n": "9", "i": 1253, "v": "अभ्यसूयन्ति सततं परस्परममित्रवत् । ततोऽहं तप आतिष्ठे नैतान्पश्येयमित्युत ।।"}, {"c": "1.32", "n": "10", "i": 1254, "v": "न मर्षयन्ति सततं विनतां ससुतां च ते । अस्माकं चापरो भ्राता वैनतेयः पितामह ।।"}, {"c": "1.32", "n": "11", "i": 1255, "v": "तं च द्विषन्ति तेऽत्यर्थं स चापि सुमहाबलः । वरप्रदानात्स पितुः कश्यपस्य महात्मनः ।।"}, {"c": "1.32", "n": "12", "i": 1256, "v": "सोऽहं तपः समास्थाय मोक्ष्यामीदं कलेवरम् । कथं मे प्रेत्यभावेऽपि न तैः स्यात्सह संगमः ।।"}, {"c": "1.32", "t": "ब्रह्मोवाच ।"}, {"c": "1.32", "n": "13", "i": 1257, "v": "जानामि शेष सर्वेषां भ्रातॄणां ते विचेष्टितम् । मातुश्चाप्यपराधाद्वै भ्रातॄणां ते महद्भयम् ।।"}, {"c": "1.32", "n": "14", "i": 1258, "v": "कृतोऽत्र परिहारश्च पूर्वमेव भुजंगम । भ्रातॄणां तव सर्वेषां न शोकं कर्तुमर्हसि ।।"}, {"c": "1.32", "n": "15", "i": 1259, "v": "वृणीष्व च वरं मत्तः शेष यत्तेऽभिकाङ्क्षितम् । दित्सामि हि वरं तेऽद्य प्रीतिर्मे परमा त्वयि ।।"}, {"c": "1.32", "n": "16", "i": 1260, "v": "दिष्ट्या च बुद्धिर्धर्मे ते निविष्टा पन्नगोत्तम । अतो भूयश्च ते बुद्धिर्धर्मे भवतु सुस्थिरा ।।"}, {"c": "1.32", "t": "शेष उवाच ।"}, {"c": "1.32", "n": "17", "i": 1261, "v": "एष एव वरो मेऽद्य काङ्क्षितः प्रपितामह । धर्मे मे रमतां बुद्धिः शमे तपसि चेश्वर ।।"}, {"c": "1.32", "t": "ब्रह्मोवाच ।"}, {"c": "1.32", "n": "18", "i": 1262, "v": "प्रीतोऽस्म्यनेन ते शेष दमेन प्रशमेन च । त्वया त्विदं वचः कार्यं मन्नियोगात्प्रजाहितम् ।।"}, {"c": "1.32", "n": "19", "i": 1263, "v": "इमां महीं शैलवनोपपन्नां; ससागरां साकरपत्तनां च । त्वं शेष सम्यक्चलितां यथाव;त्संगृह्य तिष्ठस्व यथाचला स्यात् ।।"}, {"c": "1.32", "t": "शेष उवाच ।"}, {"c": "1.32", "n": "20", "i": 1264, "v": "यथाह देवो वरदः प्रजापति;र्महीपतिर्भूतपतिर्जगत्पतिः । तथा महीं धारयितास्मि निश्चलां; प्रयच्छ तां मे शिरसि प्रजापते ।।"}, {"c": "1.32", "t": "ब्रह्मोवाच ।"}, {"c": "1.32", "n": "21", "i": 1265, "v": "अधो महीं गच्छ भुजंगमोत्तम; स्वयं तवैषा विवरं प्रदास्यति । इमां धरां धारयता त्वया हि मे; महत्प्रियं शेष कृतं भविष्यति ।।"}, {"c": "1.32", "t": "सूत उवाच ।"}, {"c": "1.32", "n": "22", "i": 1266, "v": "तथेति कृत्वा विवरं प्रविश्य स; प्रभुर्भुवो भुजगवराग्रजः स्थितः । बिभर्ति देवीं शिरसा महीमिमां; समुद्रनेमिं परिगृह्य सर्वतः ।।"}, {"c": "1.32", "t": "ब्रह्मोवाच ।"}, {"c": "1.32", "n": "23", "i": 1267, "v": "शेषोऽसि नागोत्तम धर्मदेवो; महीमिमां धारयसे यदेकः । अनन्तभोगः परिगृह्य सर्वां; यथाहमेवं बलभिद्यथा वा ।।"}, {"c": "1.32", "t": "सूत उवाच ।"}, {"c": "1.32", "n": "24", "i": 1268, "v": "अधो भूमेर्वसत्येवं नागोऽनन्तः प्रतापवान् । धारयन्वसुधामेकः शासनाद्ब्रह्मणो विभुः ।।"}, {"c": "1.32", "n": "25", "i": 1269, "v": "सुपर्णं च सखायं वै भगवानमरोत्तमः । प्रादादनन्ताय तदा वैनतेयं पितामहः ।।"}, {"c": "1.33", "t": "सूत उवाच ।"}, {"c": "1.33", "n": "1", "i": 1270, "v": "मातुः सकाशात्तं शापं श्रुत्वा पन्नगसत्तमः । वासुकिश्चिन्तयामास शापोऽयं न भवेत्कथम् ।।"}, {"c": "1.33", "n": "2", "i": 1271, "v": "ततः स मन्त्रयामास भ्रातृभिः सह सर्वशः । ऐरावतप्रभृतिभिर्ये स्म धर्मपरायणाः ।।"}, {"c": "1.33", "t": "वासुकिरुवाच ।"}, {"c": "1.33", "n": "3", "i": 1272, "v": "अयं शापो यथोद्दिष्टो विदितं वस्तथानघाः । तस्य शापस्य मोक्षार्थं मन्त्रयित्वा यतामहे ।।"}, {"c": "1.33", "n": "4", "i": 1273, "v": "सर्वेषामेव शापानां प्रतिघातो हि विद्यते । न तु मात्राभिशप्तानां मोक्षो विद्येत पन्नगाः ।।"}, {"c": "1.33", "n": "5", "i": 1274, "v": "अव्ययस्याप्रमेयस्य सत्यस्य च तथाग्रतः । शप्ता इत्येव मे श्रुत्वा जायते हृदि वेपथुः ।।"}, {"c": "1.33", "n": "6", "i": 1275, "v": "नूनं सर्वविनाशोऽयमस्माकं समुदाहृतः । न ह्येनां सोऽव्ययो देवः शपन्तीं प्रत्यषेधयत् ।।"}, {"c": "1.33", "n": "7", "i": 1276, "v": "तस्मात्संमन्त्रयामोऽत्र भुजगानामनामयम् । यथा भवेत सर्वेषां मा नः कालोऽत्यगादयम् ।।"}, {"c": "1.33", "n": "8", "i": 1277, "v": "अपि मन्त्रयमाणा हि हेतुं पश्याम मोक्षणे । यथा नष्टं पुरा देवा गूढमग्निं गुहागतम् ।।"}, {"c": "1.33", "n": "9", "i": 1278, "v": "यथा स यज्ञो न भवेद्यथा वापि पराभवेत् । जनमेजयस्य सर्पाणां विनाशकरणाय हि ।।"}, {"c": "1.33", "t": "सूत उवाच ।"}, {"c": "1.33", "n": "10", "i": 1279, "v": "तथेत्युक्त्वा तु ते सर्वे काद्रवेयाः समागताः । समयं चक्रिरे तत्र मन्त्रबुद्धिविशारदाः ।।"}, {"c": "1.33", "n": "11", "i": 1280, "v": "एके तत्राब्रुवन्नागा वयं भूत्वा द्विजर्षभाः । जनमेजयं तं भिक्षामो यज्ञस्ते न भवेदिति ।।"}, {"c": "1.33", "n": "12", "i": 1281, "v": "अपरे त्वब्रुवन्नागास्तत्र पण्डितमानिनः । मन्त्रिणोऽस्य वयं सर्वे भविष्यामः सुसंमताः ।।"}, {"c": "1.33", "n": "13", "i": 1282, "v": "स नः प्रक्ष्यति सर्वेषु कार्येष्वर्थविनिश्चयम् । तत्र बुद्धिं प्रवक्ष्यामो यथा यज्ञो निवर्तते ।।"}, {"c": "1.33", "n": "14", "i": 1283, "v": "स नो बहुमतान्राजा बुद्ध्वा बुद्धिमतां वरः । यज्ञार्थं प्रक्ष्यति व्यक्तं नेति वक्ष्यामहे वयम् ।।"}, {"c": "1.33", "n": "15", "i": 1284, "v": "दर्शयन्तो बहून्दोषान्प्रेत्य चेह च दारुणान् । हेतुभिः कारणैश्चैव यथा यज्ञो भवेन्न सः ।।"}, {"c": "1.33", "n": "16", "i": 1285, "v": "अथ वा य उपाध्यायः क्रतौ तस्मिन्भविष्यति । सर्पसत्रविधानज्ञो राजकार्यहिते रतः ।।"}, {"c": "1.33", "n": "17", "i": 1286, "v": "तं गत्वा दशतां कश्चिद्भुजगः स मरिष्यति । तस्मिन्हते यज्ञकरे क्रतुः स न भविष्यति ।।"}, {"c": "1.33", "n": "18", "i": 1287, "v": "ये चान्ये सर्पसत्रज्ञा भविष्यन्त्यस्य ऋत्विजः । तांश्च सर्वान्दशिष्यामः कृतमेवं भविष्यति ।।"}, {"c": "1.33", "n": "19", "i": 1288, "v": "तत्रापरेऽमन्त्रयन्त धर्मात्मानो भुजंगमाः । अबुद्धिरेषा युष्माकं ब्रह्महत्या न शोभना ।।"}, {"c": "1.33", "n": "20", "i": 1289, "v": "सम्यक्सद्धर्ममूला हि व्यसने शान्तिरुत्तमा । अधर्मोत्तरता नाम कृत्स्नं व्यापादयेज्जगत् ।।"}, {"c": "1.33", "n": "21", "i": 1290, "v": "अपरे त्वब्रुवन्नागाः समिद्धं जातवेदसम् । वर्षैर्निर्वापयिष्यामो मेघा भूत्वा सविद्युतः ।।"}, {"c": "1.33", "n": "22", "i": 1291, "v": "स्रुग्भाण्डं निशि गत्वा वा अपरे भुजगोत्तमाः । प्रमत्तानां हरन्त्वाशु विघ्न एवं भविष्यति ।।"}, {"c": "1.33", "n": "23", "i": 1292, "v": "यज्ञे वा भुजगास्तस्मिञ्शतशोऽथ सहस्रशः । जनं दशन्तु वै सर्वमेवं त्रासो भविष्यति ।।"}, {"c": "1.33", "n": "24", "i": 1293, "v": "अथ वा संस्कृतं भोज्यं दूषयन्तु भुजंगमाः । स्वेन मूत्रपुरीषेण सर्वभोज्यविनाशिना ।।"}, {"c": "1.33", "n": "25", "i": 1294, "v": "अपरे त्वब्रुवंस्तत्र ऋत्विजोऽस्य भवामहे । यज्ञविघ्नं करिष्यामो दीयतां दक्षिणा इति । वश्यतां च गतोऽसौ नः करिष्यति यथेप्षितम् ।।"}, {"c": "1.33", "n": "26", "i": 1295, "v": "अपरे त्वब्रुवंस्तत्र जले प्रक्रीडितं नृपम् । गृहमानीय बध्नीमः क्रतुरेवं भवेन्न सः ।।"}, {"c": "1.33", "n": "27", "i": 1296, "v": "अपरे त्वब्रुवंस्तत्र नागाः सुकृतकारिणः । दशामैनं प्रगृह्याशु कृतमेवं भविष्यति । छिन्नं मूलमनर्थानां मृते तस्मिन्भविष्यति ।।"}, {"c": "1.33", "n": "28", "i": 1297, "v": "एषा वै नैष्ठिकी बुद्धिः सर्वेषामेव संमता । यथा वा मन्यसे राजंस्तत्क्षिप्रं संविधीयताम् ।।"}, {"c": "1.33", "n": "29", "i": 1298, "v": "इत्युक्त्वा समुदैक्षन्त वासुकिं पन्नगेश्वरम् । वासुकिश्चापि संचिन्त्य तानुवाच भुजंगमान् ।।"}, {"c": "1.33", "n": "30", "i": 1299, "v": "नैषा वो नैष्ठिकी बुद्धिर्मता कर्तुं भुजंगमाः । सर्वेषामेव मे बुद्धिः पन्नगानां न रोचते ।।"}, {"c": "1.33", "n": "31", "i": 1300, "v": "किं त्वत्र संविधातव्यं भवतां यद्भवेद्धितम् । अनेनाहं भृशं तप्ये गुणदोषौ मदाश्रयौ ।।"}, {"c": "1.34", "t": "सूत उवाच ।"}, {"c": "1.34", "n": "1", "i": 1301, "v": "श्रुत्वा तु वचनं तेषां सर्वेषामिति चेति च । वासुकेश्च वचः श्रुत्वा एलापत्रोऽब्रवीदिदम् ।।"}, {"c": "1.34", "n": "2", "i": 1302, "v": "न स यज्ञो न भविता न स राजा तथाविधः । जनमेजयः पाण्डवेयो यतोऽस्माकं महाभयम् ।।"}, {"c": "1.34", "n": "3", "i": 1303, "v": "दैवेनोपहतो राजन्यो भवेदिह पूरुषः । स दैवमेवाश्रयते नान्यत्तत्र परायणम् ।।"}, {"c": "1.34", "n": "4", "i": 1304, "v": "तदिदं दैवमस्माकं भयं पन्नगसत्तमाः । दैवमेवाश्रयामोऽत्र शृणुध्वं च वचो मम ।।"}, {"c": "1.34", "n": "5", "i": 1305, "v": "अहं शापे समुत्सृष्टे समश्रौषं वचस्तदा । मातुरुत्सङ्गमारूढो भयात्पन्नगसत्तमाः ।।"}, {"c": "1.34", "n": "6", "i": 1306, "v": "देवानां पन्नगश्रेष्ठास्तीक्ष्णास्तीक्ष्णा इति प्रभो । पितामहमुपागम्य दुःखार्तानां महाद्युते ।।"}, {"c": "1.34", "t": "देवा ऊचुः ।"}, {"c": "1.34", "n": "7", "i": 1307, "v": "का हि लब्ध्वा प्रियान्पुत्राञ्शपेदेवं पितामह । ऋते कद्रूं तीक्ष्णरूपां देवदेव तवाग्रतः ।।"}, {"c": "1.34", "n": "8", "i": 1308, "v": "तथेति च वचस्तस्यास्त्वयाप्युक्तं पितामह । एतदिच्छाम विज्ञातुं कारणं यन्न वारिता ।।"}, {"c": "1.34", "t": "ब्रह्मोवाच ।"}, {"c": "1.34", "n": "9", "i": 1309, "v": "बहवः पन्नगास्तीक्ष्णा भीमवीर्या विषोल्बणाः । प्रजानां हितकामोऽहं न निवारितवांस्तदा ।।"}, {"c": "1.34", "n": "10", "i": 1310, "v": "ये दन्दशूकाः क्षुद्राश्च पापचारा विषोल्बणाः । तेषां विनाशो भविता न तु ये धर्मचारिणः ।।"}, {"c": "1.34", "n": "11", "i": 1311, "v": "यन्निमित्तं च भविता मोक्षस्तेषां महाभयात् । पन्नगानां निबोधध्वं तस्मिन्काले तथागते ।।"}, {"c": "1.34", "n": "12", "i": 1312, "v": "यायावरकुले धीमान्भविष्यति महानृषिः । जरत्कारुरिति ख्यातस्तेजस्वी नियतेन्द्रियः ।।"}, {"c": "1.34", "n": "13", "i": 1313, "v": "तस्य पुत्रो जरत्कारोरुत्पत्स्यति महातपाः । आस्तीको नाम यज्ञं स प्रतिषेत्स्यति तं तदा । तत्र मोक्ष्यन्ति भुजगा ये भविष्यन्ति धार्मिकाः ।।"}, {"c": "1.34", "t": "देवा ऊचुः ।"}, {"c": "1.34", "n": "14", "i": 1314, "v": "स मुनिप्रवरो देव जरत्कारुर्महातपाः । कस्यां पुत्रं महात्मानं जनयिष्यति वीर्यवान् ।।"}, {"c": "1.34", "t": "ब्रह्मोवाच ।"}, {"c": "1.34", "n": "15", "i": 1315, "v": "सनामायां सनामा स कन्यायां द्विजसत्तमः । अपत्यं वीर्यवान्देवा वीर्यवज्जनयिष्यति ।।"}, {"c": "1.34", "t": "एलापत्र उवाच ।"}, {"c": "1.34", "n": "16", "i": 1316, "v": "एवमस्त्विति तं देवाः पितामहमथाब्रुवन् । उक्त्वा चैवं गता देवाः स च देवः पितामहः ।।"}, {"c": "1.34", "n": "17", "i": 1317, "v": "सोऽहमेवं प्रपश्यामि वासुके भगिनीं तव । जरत्कारुरिति ख्यातां तां तस्मै प्रतिपादय ।।"}, {"c": "1.34", "n": "18", "i": 1318, "v": "भैक्षवद्भिक्षमाणाय नागानां भयशान्तये । ऋषये सुव्रताय त्वमेष मोक्षः श्रुतो मया ।।"}, {"c": "1.35", "t": "सूत उवाच ।"}, {"c": "1.35", "n": "1", "i": 1319, "v": "एलापत्रस्य तु वचः श्रुत्वा नागा द्विजोत्तम । सर्वे प्रहृष्टमनसः साधु साध्वित्यपूजयन् ।।"}, {"c": "1.35", "n": "2", "i": 1320, "v": "ततः प्रभृति तां कन्यां वासुकिः पर्यरक्षत । जरत्कारुं स्वसारं वै परं हर्षमवाप च ।।"}, {"c": "1.35", "n": "3", "i": 1321, "v": "ततो नातिमहान्कालः समतीत इवाभवत् । अथ देवासुराः सर्वे ममन्थुर्वरुणालयम् ।।"}, {"c": "1.35", "n": "4", "i": 1322, "v": "तत्र नेत्रमभून्नागो वासुकिर्बलिनां वरः । समाप्यैव च तत्कर्म पितामहमुपागमन् ।।"}, {"c": "1.35", "n": "5", "i": 1323, "v": "देवा वासुकिना सार्धं पितामहमथाब्रुवन् । भगवञ्शापभीतोऽयं वासुकिस्तप्यते भृशम् ।।"}, {"c": "1.35", "n": "6", "i": 1324, "v": "तस्येदं मानसं शल्यं समुद्धर्तुं त्वमर्हसि । जनन्याः शापजं देव ज्ञातीनां हितकाङ्क्षिणः ।।"}, {"c": "1.35", "n": "7", "i": 1325, "v": "हितो ह्ययं सदास्माकं प्रियकारी च नागराट् । कुरु प्रसादं देवेश शमयास्य मनोज्वरम् ।।"}, {"c": "1.35", "t": "ब्रह्मोवाच ।"}, {"c": "1.35", "n": "8", "i": 1326, "v": "मयैवैतद्वितीर्णं वै वचनं मनसामराः । एलापत्रेण नागेन यदस्याभिहितं पुरा ।।"}, {"c": "1.35", "n": "9", "i": 1327, "v": "तत्करोत्वेष नागेन्द्रः प्राप्तकालं वचस्तथा । विनशिष्यन्ति ये पापा न तु ये धर्मचारिणः ।।"}, {"c": "1.35", "n": "10", "i": 1328, "v": "उत्पन्नः स जरत्कारुस्तपस्युग्रे रतो द्विजः । तस्यैष भगिनीं काले जरत्कारुं प्रयच्छतु ।।"}, {"c": "1.35", "n": "11", "i": 1329, "v": "यदेलापत्रेण वचस्तदोक्तं भुजगेन ह । पन्नगानां हितं देवास्तत्तथा न तदन्यथा ।।"}, {"c": "1.35", "t": "सूत उवाच ।"}, {"c": "1.35", "n": "12", "i": 1330, "v": "एतच्छ्रुत्वा स नागेन्द्रः पितामहवचस्तदा । सर्पान्बहूञ्जरत्कारौ नित्ययुक्तान्समादधत् ।।"}, {"c": "1.35", "n": "13", "i": 1331, "v": "जरत्कारुर्यदा भार्यामिच्छेद्वरयितुं प्रभुः । शीघ्रमेत्य ममाख्येयं तन्नः श्रेयो भविष्यति ।।"}, {"c": "1.36", "t": "शौनक उवाच ।"}, {"c": "1.36", "n": "1", "i": 1332, "v": "जरत्कारुरिति प्रोक्तं यत्त्वया सूतनन्दन । इच्छाम्येतदहं तस्य ऋषेः श्रोतुं महात्मनः ।।"}, {"c": "1.36", "n": "2", "i": 1333, "v": "किं कारणं जरत्कारोर्नामैतत्प्रथितं भुवि । जरत्कारुनिरुक्तं त्वं यथावद्वक्तुमर्हसि ।।"}, {"c": "1.36", "t": "सूत उवाच ।"}, {"c": "1.36", "n": "3", "i": 1334, "v": "जरेति क्षयमाहुर्वै दारुणं कारुसंज्ञितम् । शरीरं कारु तस्यासीत्तत्स धीमाञ्शनैः शनैः ।।"}, {"c": "1.36", "n": "4", "i": 1335, "v": "क्षपयामास तीव्रेण तपसेत्यत उच्यते । जरत्कारुरिति ब्रह्मन्वासुकेर्भगिनी तथा ।।"}, {"c": "1.36", "n": "5", "i": 1336, "v": "एवमुक्तस्तु धर्मात्मा शौनकः प्राहसत्तदा । उग्रश्रवसमामन्त्र्य उपपन्नमिति ब्रुवन् ।।"}, {"c": "1.36", "t": "सूत उवाच ।"}, {"c": "1.36", "n": "6", "i": 1337, "v": "अथ कालस्य महतः स मुनिः संशितव्रतः । तपस्यभिरतो धीमान्न दारानभ्यकाङ्क्षत ।।"}, {"c": "1.36", "n": "7", "i": 1338, "v": "स ऊर्ध्वरेतास्तपसि प्रसक्तः; स्वाध्यायवान्वीतभयक्लमः सन् । चचार सर्वां पृथिवीं महात्मा; न चापि दारान्मनसाप्यकाङ्क्षत् ।।"}, {"c": "1.36", "n": "8", "i": 1339, "v": "ततोऽपरस्मिन्संप्राप्ते काले कस्मिंश्चिदेव तु । परिक्षिदिति विख्यातो राजा कौरववंशभृत् ।।"}, {"c": "1.36", "n": "9", "i": 1340, "v": "यथा पाण्डुर्महाबाहुर्धनुर्धरवरो भुवि । बभूव मृगयाशीलः पुरास्य प्रपितामहः ।।"}, {"c": "1.36", "n": "10", "i": 1341, "v": "मृगान्विध्यन्वराहांश्च तरक्षून्महिषांस्तथा । अन्यांश्च विविधान्वन्यांश्चचार पृथिवीपतिः ।।"}, {"c": "1.36", "n": "11", "i": 1342, "v": "स कदाचिन्मृगं विद्ध्वा बाणेन नतपर्वणा । पृष्ठतो धनुरादाय ससार गहने वने ।।"}, {"c": "1.36", "n": "12", "i": 1343, "v": "यथा हि भगवान्रुद्रो विद्ध्वा यज्ञमृगं दिवि । अन्वगच्छद्धनुष्पाणिः पर्यन्वेषंस्ततस्ततः ।।"}, {"c": "1.36", "n": "13", "i": 1344, "v": "न हि तेन मृगो विद्धो जीवन्गच्छति वै वनम् । पूर्वरूपं तु तन्नूनमासीत्स्वर्गगतिं प्रति । परिक्षितस्तस्य राज्ञो विद्धो यन्नष्टवान्मृगः ।।"}, {"c": "1.36", "n": "14", "i": 1345, "v": "दूरं चापहृतस्तेन मृगेण स महीपतिः । परिश्रान्तः पिपासार्त आससाद मुनिं वने ।।"}, {"c": "1.36", "n": "15", "i": 1346, "v": "गवां प्रचारेष्वासीनं वत्सानां मुखनिःसृतम् । भूयिष्ठमुपयुञ्जानं फेनमापिबतां पयः ।।"}, {"c": "1.36", "n": "16", "i": 1347, "v": "तमभिद्रुत्य वेगेन स राजा संशितव्रतम् । अपृच्छद्धनुरुद्यम्य तं मुनिं क्षुच्छ्रमान्वितः ।।"}, {"c": "1.36", "n": "17", "i": 1348, "v": "भो भो ब्रह्मन्नहं राजा परिक्षिदभिमन्युजः । मया विद्धो मृगो नष्टः कच्चित्त्वं दृष्टवानसि ।।"}, {"c": "1.36", "n": "18", "i": 1349, "v": "स मुनिस्तस्य नोवाच किंचिन्मौनव्रते स्थितः । तस्य स्कन्धे मृतं सर्पं क्रुद्धो राजा समासजत् ।।"}, {"c": "1.36", "n": "19", "i": 1350, "v": "धनुष्कोट्या समुत्क्षिप्य स चैनं समुदैक्षत । न च किंचिदुवाचैनं शुभं वा यदि वाशुभम् ।।"}, {"c": "1.36", "n": "20", "i": 1351, "v": "स राजा क्रोधमुत्सृज्य व्यथितस्तं तथागतम् । दृष्ट्वा जगाम नगरमृषिस्त्वास्ते तथैव सः ।।"}, {"c": "1.36", "n": "21", "i": 1352, "v": "तरुणस्तस्य पुत्रोऽभूत्तिग्मतेजा महातपाः । शृङ्गी नाम महाक्रोधो दुष्प्रसादो महाव्रतः ।।"}, {"c": "1.36", "n": "22", "i": 1353, "v": "स देवं परमीशानं सर्वभूतहिते रतम् । ब्रह्माणमुपतस्थे वै काले काले सुसंयतः । स तेन समनुज्ञातो ब्रह्मणा गृहमेयिवान् ।।"}, {"c": "1.36", "n": "23", "i": 1354, "v": "सख्योक्तः क्रीडमानेन स तत्र हसता किल । संरम्भी कोपनोऽतीव विषकल्प ऋषेः सुतः । ऋषिपुत्रेण नर्मार्थं कृशेन द्विजसत्तम ।।"}, {"c": "1.36", "n": "24", "i": 1355, "v": "तेजस्विनस्तव पिता तथैव च तपस्विनः । शवं स्कन्धेन वहति मा शृङ्गिन्गर्वितो भव ।।"}, {"c": "1.36", "n": "25", "i": 1356, "v": "व्याहरत्स्वृषिपुत्रेषु मा स्म किंचिद्वचो वदीः । अस्मद्विधेषु सिद्धेषु ब्रह्मवित्सु तपस्विषु ।।"}, {"c": "1.36", "n": "26", "i": 1357, "v": "क्व ते पुरुषमानित्वं क्व ते वाचस्तथाविधाः । दर्पजाः पितरं यस्त्वं द्रष्टा शवधरं तथा ।।"}, {"c": "1.37", "t": "सूत उवाच ।"}, {"c": "1.37", "n": "1", "i": 1358, "v": "एवमुक्तः स तेजस्वी शृङ्गी कोपसमन्वितः । मृतधारं गुरुं श्रुत्वा पर्यतप्यत मन्युना ।।"}, {"c": "1.37", "n": "2", "i": 1359, "v": "स तं कृशमभिप्रेष्क्य सूनृतां वाचमुत्सृजन् । अपृच्छत कथं तातः स मेऽद्य मृतधारकः ।।"}, {"c": "1.37", "t": "कृश उवाच ।"}, {"c": "1.37", "n": "3", "i": 1360, "v": "राज्ञा परिक्षिता तात मृगयां परिधावता । अवसक्तः पितुस्तेऽद्य मृतः स्कन्धे भुजंगमः ।।"}, {"c": "1.37", "t": "शृङ्ग्युवाच ।"}, {"c": "1.37", "n": "4", "i": 1361, "v": "किं मे पित्रा कृतं तस्य राज्ञोऽनिष्टं दुरात्मनः । ब्रूहि त्वं कृश तत्त्वेन पश्य मे तपसो बलम् ।।"}, {"c": "1.37", "t": "कृश उवाच ।"}, {"c": "1.37", "n": "5", "i": 1362, "v": "स राजा मृगयां यातः परिक्षिदभिमन्युजः । ससार मृगमेकाकी विद्ध्वा बाणेन पत्रिणा ।।"}, {"c": "1.37", "n": "6", "i": 1363, "v": "न चापश्यन्मृगं राजा चरंस्तस्मिन्महावने । पितरं ते स दृष्ट्वैव पप्रच्छानभिभाषिणम् ।।"}, {"c": "1.37", "n": "7", "i": 1364, "v": "तं स्थाणुभूतं तिष्ठन्तं क्षुत्पिपासाश्रमातुरः । पुनः पुनर्मृगं नष्टं पप्रच्छ पितरं तव ।।"}, {"c": "1.37", "n": "8", "i": 1365, "v": "स च मौनव्रतोपेतो नैव तं प्रत्यभाषत । तस्य राजा धनुष्कोट्या सर्पं स्कन्धे समासृजत् ।।"}, {"c": "1.37", "n": "9", "i": 1366, "v": "शृङ्गिंस्तव पिताद्यासौ तथैवास्ते यतव्रतः । सोऽपि राजा स्वनगरं प्रतियातो गजाह्वयम् ।।"}, {"c": "1.37", "t": "सूत उवाच ।"}, {"c": "1.37", "n": "10", "i": 1367, "v": "श्रुत्वैवमृषिपुत्रस्तु दिवं स्तब्ध्वेव विष्ठितः । कोपसंरक्तनयनः प्रज्वलन्निव मन्युना ।।"}, {"c": "1.37", "n": "11", "i": 1368, "v": "आविष्टः स तु कोपेन शशाप नृपतिं तदा । वार्युपस्पृश्य तेजस्वी क्रोधवेगबलात्कृतः ।।"}, {"c": "1.37", "t": "शृङ्ग्युवाच ।"}, {"c": "1.37", "n": "12", "i": 1369, "v": "योऽसौ वृद्धस्य तातस्य तथा कृच्छ्रगतस्य च । स्कन्धे मृतमवास्राक्षीत्पन्नगं राजकिल्बिषी ।।"}, {"c": "1.37", "n": "13", "i": 1370, "v": "तं पापमतिसंक्रुद्धस्तक्षकः पन्नगोत्तमः । आशीविषस्तिग्मतेजा मद्वाक्यबलचोदितः ।।"}, {"c": "1.37", "n": "14", "i": 1371, "v": "सप्तरात्रादितो नेता यमस्य सदनं प्रति । द्विजानामवमन्तारं कुरूणामयशस्करम् ।।"}, {"c": "1.37", "t": "सूत उवाच ।"}, {"c": "1.37", "n": "15", "i": 1372, "v": "इति शप्त्वा नृपं क्रुद्धः शृङ्गी पितरमभ्ययात् । आसीनं गोचरे तस्मिन्वहन्तं शवपन्नगम् ।।"}, {"c": "1.37", "n": "16", "i": 1373, "v": "स तमालक्ष्य पितरं शृङ्गी स्कन्धगतेन वै । शवेन भुजगेनासीद्भूयः क्रोधसमन्वितः ।।"}, {"c": "1.37", "n": "17", "i": 1374, "v": "दुःखाच्चाश्रूणि मुमुचे पितरं चेदमब्रवीत् । श्रुत्वेमां धर्षणां तात तव तेन दुरात्मना ।।"}, {"c": "1.37", "n": "18", "i": 1375, "v": "राज्ञा परिक्षिता कोपादशपं तमहं नृपम् । यथार्हति स एवोग्रं शापं कुरुकुलाधमः ।।"}, {"c": "1.37", "n": "19", "i": 1376, "v": "सप्तमेऽहनि तं पापं तक्षकः पन्नगोत्तमः । वैवस्वतस्य भवनं नेता परमदारुणम् ।।"}, {"c": "1.37", "n": "20", "i": 1377, "v": "तमब्रवीत्पिता ब्रह्मंस्तथा कोपसमन्वितम् । न मे प्रियं कृतं तात नैष धर्मस्तपस्विनाम् ।।"}, {"c": "1.37", "n": "21", "i": 1378, "v": "वयं तस्य नरेन्द्रस्य विषये निवसामहे । न्यायतो रक्षितास्तेन तस्य पापं न रोचये ।।"}, {"c": "1.37", "n": "22", "i": 1379, "v": "सर्वथा वर्तमानस्य राज्ञो ह्यस्मद्विधैः सदा । क्षन्तव्यं पुत्र धर्मो हि हतो हन्ति न संशयः ।।"}, {"c": "1.37", "n": "23", "i": 1380, "v": "यदि राजा न रक्षेत पीडा वै नः परा भवेत् । न शक्नुयाम चरितुं धर्मं पुत्र यथासुखम् ।।"}, {"c": "1.37", "n": "24", "i": 1381, "v": "रक्ष्यमाणा वयं तात राजभिः शास्त्रदृष्टिभिः । चरामो विपुलं धर्मं तेषां चांशोऽस्ति धर्मतः ।।"}, {"c": "1.37", "n": "25", "i": 1382, "v": "परिक्षित्तु विशेषेण यथास्य प्रपितामहः । रक्षत्यस्मान्यथा राज्ञा रक्षितव्याः प्रजास्तथा ।।"}, {"c": "1.37", "n": "26", "i": 1383, "v": "तेनेह क्षुधितेनाद्य श्रान्तेन च तपस्विना । अजानता व्रतमिदं कृतमेतदसंशयम् ।।"}, {"c": "1.37", "n": "27", "i": 1384, "v": "तस्मादिदं त्वया बाल्यात्सहसा दुष्कृतं कृतम् । न ह्यर्हति नृपः शापमस्मत्तः पुत्र सर्वथा ।।"}, {"c": "1.38", "t": "शृङ्ग्युवाच ।"}, {"c": "1.38", "n": "1", "i": 1385, "v": "यद्येतत्साहसं तात यदि वा दुष्कृतं कृतम् । प्रियं वाप्यप्रियं वा ते वागुक्ता न मृषा मया ।।"}, {"c": "1.38", "n": "2", "i": 1386, "v": "नैवान्यथेदं भविता पितरेष ब्रवीमि ते । नाहं मृषा प्रब्रवीमि स्वैरेष्वपि कुतः शपन् ।।"}, {"c": "1.38", "t": "शमीक उवाच ।"}, {"c": "1.38", "n": "3", "i": 1387, "v": "जानाम्युग्रप्रभावं त्वां पुत्र सत्यगिरं तथा । नानृतं ह्युक्तपूर्वं ते नैतन्मिथ्या भविष्यति ।।"}, {"c": "1.38", "n": "4", "i": 1388, "v": "पित्रा पुत्रो वयःस्थोऽपि सततं वाच्य एव तु । यथा स्याद्गुणसंयुक्तः प्राप्नुयाच्च महद्यशः ।।"}, {"c": "1.38", "n": "5", "i": 1389, "v": "किं पुनर्बाल एव त्वं तपसा भावितः प्रभो । वर्धते च प्रभवतां कोपोऽतीव महात्मनाम् ।।"}, {"c": "1.38", "n": "6", "i": 1390, "v": "सोऽहं पश्यामि वक्तव्यं त्वयि धर्मभृतां वर । पुत्रत्वं बालतां चैव तवावेक्ष्य च साहसम् ।।"}, {"c": "1.38", "n": "7", "i": 1391, "v": "स त्वं शमयुतो भूत्वा वन्यमाहारमाहरन् । चर क्रोधमिमं त्यक्त्वा नैवं धर्मं प्रहास्यसि ।।"}, {"c": "1.38", "n": "8", "i": 1392, "v": "क्रोधो हि धर्मं हरति यतीनां दुःखसंचितम् । ततो धर्मविहीनानां गतिरिष्टा न विद्यते ।।"}, {"c": "1.38", "n": "9", "i": 1393, "v": "शम एव यतीनां हि क्षमिणां सिद्धिकारकः । क्षमावतामयं लोकः परश्चैव क्षमावताम् ।।"}, {"c": "1.38", "n": "10", "i": 1394, "v": "तस्माच्चरेथाः सततं क्षमाशीलो जितेन्द्रियः । क्षमया प्राप्स्यसे लोकान्ब्रह्मणः समनन्तरान् ।।"}, {"c": "1.38", "n": "11", "i": 1395, "v": "मया तु शममास्थाय यच्छक्यं कर्तुमद्य वै । तत्करिष्येऽद्य ताताहं प्रेषयिष्ये नृपाय वै ।।"}, {"c": "1.38", "n": "12", "i": 1396, "v": "मम पुत्रेण शप्तोऽसि बालेनाकृतबुद्धिना । ममेमां धर्षणां त्वत्तः प्रेक्ष्य राजन्नमर्षिणा ।।"}, {"c": "1.38", "t": "सूत उवाच ।"}, {"c": "1.38", "n": "13", "i": 1397, "v": "एवमादिश्य शिष्यं स प्रेषयामास सुव्रतः । परिक्षिते नृपतये दयापन्नो महातपाः ।।"}, {"c": "1.38", "n": "14", "i": 1398, "v": "संदिश्य कुशलप्रश्नं कार्यवृत्तान्तमेव च । शिष्यं गौरमुखं नाम शीलवन्तं समाहितम् ।।"}, {"c": "1.38", "n": "15", "i": 1399, "v": "सोऽभिगम्य ततः शीघ्रं नरेन्द्रं कुरुवर्धनम् । विवेश भवनं राज्ञः पूर्वं द्वाःस्थैर्निवेदितः ।।"}, {"c": "1.38", "n": "16", "i": 1400, "v": "पूजितश्च नरेन्द्रेण द्विजो गौरमुखस्ततः । आचख्यौ परिविश्रान्तो राज्ञे सर्वमशेषतः । शमीकवचनं घोरं यथोक्तं मन्त्रिसंनिधौ ।।"}, {"c": "1.38", "n": "17", "i": 1401, "v": "शमीको नाम राजेन्द्र विषये वर्तते तव । ऋषिः परमधर्मात्मा दान्तः शान्तो महातपाः ।।"}, {"c": "1.38", "n": "18", "i": 1402, "v": "तस्य त्वया नरव्याघ्र सर्पः प्राणैर्वियोजितः । अवसक्तो धनुष्कोट्या स्कन्धे भरतसत्तम । क्षान्तवांस्तव तत्कर्म पुत्रस्तस्य न चक्षमे ।।"}, {"c": "1.38", "n": "19", "i": 1403, "v": "तेन शप्तोऽसि राजेन्द्र पितुरज्ञातमद्य वै । तक्षकः सप्तरात्रेण मृत्युस्ते वै भविष्यति ।।"}, {"c": "1.38", "n": "20", "i": 1404, "v": "तत्र रक्षां कुरुष्वेति पुनः पुनरथाब्रवीत् । तदन्यथा न शक्यं च कर्तुं केनचिदप्युत ।।"}, {"c": "1.38", "n": "21", "i": 1405, "v": "न हि शक्नोति संयन्तुं पुत्रं कोपसमन्वितम् । ततोऽहं प्रेषितस्तेन तव राजन्हितार्थिना ।।"}, {"c": "1.38", "n": "22", "i": 1406, "v": "इति श्रुत्वा वचो घोरं स राजा कुरुनन्दनः । पर्यतप्यत तत्पापं कृत्वा राजा महातपाः ।।"}, {"c": "1.38", "n": "23", "i": 1407, "v": "तं च मौनव्रतधरं श्रुत्वा मुनिवरं तदा । भूय एवाभवद्राजा शोकसंतप्तमानसः ।।"}, {"c": "1.38", "n": "24", "i": 1408, "v": "अनुक्रोशात्मतां तस्य शमीकस्यावधार्य तु । पर्यतप्यत भूयोऽपि कृत्वा तत्किल्बिषं मुनेः ।।"}, {"c": "1.38", "n": "25", "i": 1409, "v": "न हि मृत्युं तथा राजा श्रुत्वा वै सोऽन्वतप्यत । अशोचदमरप्रख्यो यथा कृत्वेह कर्म तत् ।।"}, {"c": "1.38", "n": "26", "i": 1410, "v": "ततस्तं प्रेषयामास राजा गौरमुखं तदा । भूयः प्रसादं भगवान्करोत्विति ममेति वै ।।"}, {"c": "1.38", "n": "27", "i": 1411, "v": "तस्मिंश्च गतमात्रे वै राजा गौरमुखे तदा । मन्त्रिभिर्मन्त्रयामास सह संविग्नमानसः ।।"}, {"c": "1.38", "n": "28", "i": 1412, "v": "निश्चित्य मन्त्रिभिश्चैव सहितो मन्त्रतत्त्ववित् । प्रासादं कारयामास एकस्तम्भं सुरक्षितम् ।।"}, {"c": "1.38", "n": "29", "i": 1413, "v": "रक्षां च विदधे तत्र भिषजश्चौषधानि च । ब्राह्मणान्सिद्धमन्त्रांश्च सर्वतो वै न्यवेशयत् ।।"}, {"c": "1.38", "n": "30", "i": 1414, "v": "राजकार्याणि तत्रस्थः सर्वाण्येवाकरोच्च सः । मन्त्रिभिः सह धर्मज्ञः समन्तात्परिरक्षितः ।।"}, {"c": "1.38", "n": "31", "i": 1415, "v": "प्राप्ते तु दिवसे तस्मिन्सप्तमे द्विजसत्तम । काश्यपोऽभ्यागमद्विद्वांस्तं राजानं चिकित्सितुम् ।।"}, {"c": "1.38", "n": "32", "i": 1416, "v": "श्रुतं हि तेन तदभूदद्य तं राजसत्तमम् । तक्षकः पन्नगश्रेष्ठो नेष्यते यमसादनम् ।।"}, {"c": "1.38", "n": "33", "i": 1417, "v": "तं दष्टं पन्नगेन्द्रेण करिष्येऽहमपज्वरम् । तत्र मेऽर्थश्च धर्मश्च भवितेति विचिन्तयन् ।।"}, {"c": "1.38", "n": "34", "i": 1418, "v": "तं ददर्श स नागेन्द्रस्तक्षकः काश्यपं पथि । गच्छन्तमेकमनसं द्विजो भूत्वा वयोतिगः ।।"}, {"c": "1.38", "n": "35", "i": 1419, "v": "तमब्रवीत्पन्नगेन्द्रः काश्यपं मुनिपुंगवम् । क्व भवांस्त्वरितो याति किं च कार्यं चिकीर्षति ।।"}, {"c": "1.38", "t": "काश्यप उवाच ।"}, {"c": "1.38", "n": "36", "i": 1420, "v": "नृपं कुरुकुलोत्पन्नं परिक्षितमरिंदमम् । तक्षकः पन्नगश्रेष्ठस्तेजसाद्य प्रधक्ष्यति ।।"}, {"c": "1.38", "n": "37", "i": 1421, "v": "तं दष्टं पन्नगेन्द्रेण तेनाग्निसमतेजसा । पाण्डवानां कुलकरं राजानममितौजसम् । गच्छामि सौम्य त्वरितं सद्यः कर्तुमपज्वरम् ।।"}, {"c": "1.38", "t": "तक्षक उवाच ।"}, {"c": "1.38", "n": "38", "i": 1422, "v": "अहं स तक्षको ब्रह्मंस्तं धक्ष्यामि महीपतिम् । निवर्तस्व न शक्तस्त्वं मया दष्टं चिकित्सितुम् ।।"}, {"c": "1.38", "t": "काश्यप उवाच ।"}, {"c": "1.38", "n": "39", "i": 1423, "v": "अहं तं नृपतिं नाग त्वया दष्टमपज्वरम् । करिष्य इति मे बुद्धिर्विद्याबलमुपाश्रितः ।।"}, {"c": "1.39", "t": "तक्षक उवाच ।"}, {"c": "1.39", "n": "1", "i": 1424, "v": "दष्टं यदि मयेह त्वं शक्तः किंचिच्चिकित्सितुम् । ततो वृक्षं मया दष्टमिमं जीवय काश्यप ।।"}, {"c": "1.39", "n": "2", "i": 1425, "v": "परं मन्त्रबलं यत्ते तद्दर्शय यतस्व च । न्यग्रोधमेनं धक्ष्यामि पश्यतस्ते द्विजोत्तम ।।"}, {"c": "1.39", "t": "काश्यप उवाच ।"}, {"c": "1.39", "n": "3", "i": 1426, "v": "दश नागेन्द्र वृक्षं त्वं यमेनमभिमन्यसे । अहमेनं त्वया दष्टं जीवयिष्ये भुजंगम ।।"}, {"c": "1.39", "t": "सूत उवाच ।"}, {"c": "1.39", "n": "4", "i": 1427, "v": "एवमुक्तः स नागेन्द्रः काश्यपेन महात्मना । अदशद्वृक्षमभ्येत्य न्यग्रोधं पन्नगोत्तमः ।।"}, {"c": "1.39", "n": "5", "i": 1428, "v": "स वृक्षस्तेन दष्टः सन्सद्य एव महाद्युते । आशीविषविषोपेतः प्रजज्वाल समन्ततः ।।"}, {"c": "1.39", "n": "6", "i": 1429, "v": "तं दग्ध्वा स नगं नागः काश्यपं पुनरब्रवीत् । कुरु यत्नं द्विजश्रेष्ठ जीवयैनं वनस्पतिम् ।।"}, {"c": "1.39", "n": "7", "i": 1430, "v": "भस्मीभूतं ततो वृक्षं पन्नगेन्द्रस्य तेजसा । भस्म सर्वं समाहृत्य काश्यपो वाक्यमब्रवीत् ।।"}, {"c": "1.39", "n": "8", "i": 1431, "v": "विद्याबलं पन्नगेन्द्र पश्य मेऽस्मिन्वनस्पतौ । अहं संजीवयाम्येनं पश्यतस्ते भुजंगम ।।"}, {"c": "1.39", "n": "9", "i": 1432, "v": "ततः स भगवान्विद्वान्काश्यपो द्विजसत्तमः । भस्मराशीकृतं वृक्षं विद्यया समजीवयत् ।।"}, {"c": "1.39", "n": "10", "i": 1433, "v": "अङ्कुरं तं स कृतवांस्ततः पर्णद्वयान्वितम् । पलाशिनं शाखिनं च तथा विटपिनं पुनः ।।"}, {"c": "1.39", "n": "11", "i": 1434, "v": "तं दृष्ट्वा जीवितं वृक्षं काश्यपेन महात्मना । उवाच तक्षको ब्रह्मन्नेतदत्यद्भुतं त्वयि ।।"}, {"c": "1.39", "n": "12", "i": 1435, "v": "विप्रेन्द्र यद्विषं हन्या मम वा मद्विधस्य वा । कं त्वमर्थमभिप्रेप्सुर्यासि तत्र तपोधन ।।"}, {"c": "1.39", "n": "13", "i": 1436, "v": "यत्तेऽभिलषितं प्राप्तुं फलं तस्मान्नृपोत्तमात् । अहमेव प्रदास्यामि तत्ते यद्यपि दुर्लभम् ।।"}, {"c": "1.39", "n": "14", "i": 1437, "v": "विप्रशापाभिभूते च क्षीणायुषि नराधिपे । घटमानस्य ते विप्र सिद्धिः संशयिता भवेत् ।।"}, {"c": "1.39", "n": "15", "i": 1438, "v": "ततो यशः प्रदीप्तं ते त्रिषु लोकेषु विश्रुतम् । विरश्मिरिव घर्मांशुरन्तर्धानमितो व्रजेत् ।।"}, {"c": "1.39", "t": "काश्यप उवाच ।"}, {"c": "1.39", "n": "16", "i": 1439, "v": "धनार्थी याम्यहं तत्र तन्मे दित्स भुजंगम । ततोऽहं विनिवर्तिष्ये गृहायोरगसत्तम ।।"}, {"c": "1.39", "t": "तक्षक उवाच ।"}, {"c": "1.39", "n": "17", "i": 1440, "v": "यावद्धनं प्रार्थयसे तस्माद्राज्ञस्ततोऽधिकम् । अहं तेऽद्य प्रदास्यामि निवर्तस्व द्विजोत्तम ।।"}, {"c": "1.39", "t": "सूत उवाच ।"}, {"c": "1.39", "n": "18", "i": 1441, "v": "तक्षकस्य वचः श्रुत्वा काश्यपो द्विजसत्तमः । प्रदध्यौ सुमहातेजा राजानं प्रति बुद्धिमान् ।।"}, {"c": "1.39", "n": "19", "i": 1442, "v": "दिव्यज्ञानः स तेजस्वी ज्ञात्वा तं नृपतिं तदा । क्षीणायुषं पाण्डवेयमपावर्तत काश्यपः । लब्ध्वा वित्तं मुनिवरस्तक्षकाद्यावदीप्सितम् ।।"}, {"c": "1.39", "n": "20", "i": 1443, "v": "निवृत्ते काश्यपे तस्मिन्समयेन महात्मनि । जगाम तक्षकस्तूर्णं नगरं नागसाह्वयम् ।।"}, {"c": "1.39", "n": "21", "i": 1444, "v": "अथ शुश्राव गच्छन्स तक्षको जगतीपतिम् । मन्त्रागदैर्विषहरै रक्ष्यमाणं प्रयत्नतः ।।"}, {"c": "1.39", "n": "22", "i": 1445, "v": "स चिन्तयामास तदा मायायोगेन पार्थिवः । मया वञ्चयितव्योऽसौ क उपायो भवेदिति ।।"}, {"c": "1.39", "n": "23", "i": 1446, "v": "ततस्तापसरूपेण प्राहिणोत्स भुजंगमान् । फलपत्रोदकं गृह्य राज्ञे नागोऽथ तक्षकः ।।"}, {"c": "1.39", "t": "तक्षक उवाच ।"}, {"c": "1.39", "n": "24", "i": 1447, "v": "गच्छध्वं यूयमव्यग्रा राजानं कार्यवत्तया । फलपत्रोदकं नाम प्रतिग्राहयितुं नृपम् ।।"}, {"c": "1.39", "t": "सूत उवाच ।"}, {"c": "1.39", "n": "25", "i": 1448, "v": "ते तक्षकसमादिष्टास्तथा चक्रुर्भुजंगमाः । उपनिन्युस्तथा राज्ञे दर्भानापः फलानि च ।।"}, {"c": "1.39", "n": "26", "i": 1449, "v": "तच्च सर्वं स राजेन्द्रः प्रतिजग्राह वीर्यवान् । कृत्वा च तेषां कार्याणि गम्यतामित्युवाच तान् ।।"}, {"c": "1.39", "n": "27", "i": 1450, "v": "गतेषु तेषु नागेषु तापसच्छद्मरूपिषु । अमात्यान्सुहृदश्चैव प्रोवाच स नराधिपः ।।"}, {"c": "1.39", "n": "28", "i": 1451, "v": "भक्षयन्तु भवन्तो वै स्वादूनीमानि सर्वशः । तापसैरुपनीतानि फलानि सहिता मया ।।"}, {"c": "1.39", "n": "29", "i": 1452, "v": "ततो राजा ससचिवः फलान्यादातुमैच्छत । यद्गृहीतं फलं राज्ञा तत्र कृमिरभूदणुः । ह्रस्वकः कृष्णनयनस्ताम्रो वर्णेन शौनक ।।"}, {"c": "1.39", "n": "30", "i": 1453, "v": "स तं गृह्य नृपश्रेष्ठः सचिवानिदमब्रवीत् । अस्तमभ्येति सविता विषादद्य न मे भयम् ।।"}, {"c": "1.39", "n": "31", "i": 1454, "v": "सत्यवागस्तु स मुनिः कृमिको मां दशत्वयम् । तक्षको नाम भूत्वा वै तथा परिहृतं भवेत् ।।"}, {"c": "1.39", "n": "32", "i": 1455, "v": "ते चैनमन्ववर्तन्त मन्त्रिणः कालचोदिताः । एवमुक्त्वा स राजेन्द्रो ग्रीवायां संनिवेश्य ह । कृमिकं प्राहसत्तूर्णं मुमूर्षुर्नष्टचेतनः ।।"}, {"c": "1.39", "n": "33", "i": 1456, "v": "हसन्नेव च भोगेन तक्षकेणाभिवेष्टितः । तस्मात्फलाद्विनिष्क्रम्य यत्तद्राज्ञे निवेदितम् ।।"}, {"c": "1.40", "t": "सूत उवाच ।"}, {"c": "1.40", "n": "1", "i": 1457, "v": "तं तथा मन्त्रिणो दृष्ट्वा भोगेन परिवेष्टितम् । विवर्णवदनाः सर्वे रुरुदुर्भृशदुःखिताः ।।"}, {"c": "1.40", "n": "2", "i": 1458, "v": "तं तु नादं ततः श्रुत्वा मन्त्रिणस्ते प्रदुद्रुवुः । अपश्यंश्चैव ते यान्तमाकाशे नागमद्भुतम् ।।"}, {"c": "1.40", "n": "3", "i": 1459, "v": "सीमन्तमिव कुर्वाणं नभसः पद्मवर्चसम् । तक्षकं पन्नगश्रेष्ठं भृशं शोकपरायणाः ।।"}, {"c": "1.40", "n": "4", "i": 1460, "v": "ततस्तु ते तद्गृहमग्निना वृतं; प्रदीप्यमानं विषजेन भोगिनः । भयात्परित्यज्य दिशः प्रपेदिरे; पपात तच्चाशनिताडितं यथा ।।"}, {"c": "1.40", "n": "5", "i": 1461, "v": "ततो नृपे तक्षकतेजसा हते; प्रयुज्य सर्वाः परलोकसत्क्रियाः । शुचिर्द्विजो राजपुरोहितस्तदा; तथैव ते तस्य नृपस्य मन्त्रिणः ।।"}, {"c": "1.40", "n": "6", "i": 1462, "v": "नृपं शिशुं तस्य सुतं प्रचक्रिरे; समेत्य सर्वे पुरवासिनो जनाः । नृपं यमाहुस्तममित्रघातिनं; कुरुप्रवीरं जनमेजयं जनाः ।।"}, {"c": "1.40", "n": "7", "i": 1463, "v": "स बाल एवार्यमतिर्नृपोत्तमः; सहैव तैर्मन्त्रिपुरोहितैस्तदा । शशास राज्यं कुरुपुंगवाग्रजो; यथास्य वीरः प्रपितामहस्तथा ।।"}, {"c": "1.40", "n": "8", "i": 1464, "v": "ततस्तु राजानममित्रतापनं; समीक्ष्य ते तस्य नृपस्य मन्त्रिणः । सुवर्णवर्माणमुपेत्य काशिपं; वपुष्टमार्थं वरयां प्रचक्रमुः ।।"}, {"c": "1.40", "n": "9", "i": 1465, "v": "ततः स राजा प्रददौ वपुष्टमां; कुरुप्रवीराय परीक्ष्य धर्मतः । स चापि तां प्राप्य मुदा युतोऽभव;न्न चान्यनारीषु मनो दधे क्वचित् ।।"}, {"c": "1.40", "n": "10", "i": 1466, "v": "सरःसु फुल्लेषु वनेषु चैव ह; प्रसन्नचेता विजहार वीर्यवान् । तथा स राजन्यवरो विजह्रिवा;न्यथोर्वशीं प्राप्य पुरा पुरूरवाः ।।"}, {"c": "1.40", "n": "11", "i": 1467, "v": "वपुष्टमा चापि वरं पतिं तदा; प्रतीतरूपं समवाप्य भूमिपम् । भावेन रामा रमयां बभूव वै; विहारकालेष्ववरोधसुन्दरी ।।"}, {"c": "1.41", "t": "सूत उवाच ।"}, {"c": "1.41", "n": "1", "i": 1468, "v": "एतस्मिन्नेव काले तु जरत्कारुर्महातपाः । चचार पृथिवीं कृत्स्नां यत्रसायंगृहो मुनिः ।।"}, {"c": "1.41", "n": "2", "i": 1469, "v": "चरन्दीक्षां महातेजा दुश्चरामकृतात्मभिः । तीर्थेष्वाप्लवनं कुर्वन्पुण्येषु विचचार ह ।।"}, {"c": "1.41", "n": "3", "i": 1470, "v": "वायुभक्षो निराहारः शुष्यन्नहरहर्मुनिः । स ददर्श पितॄन्गर्ते लम्बमानानधोमुखान् ।।"}, {"c": "1.41", "n": "4", "i": 1471, "v": "एकतन्त्ववशिष्टं वै वीरणस्तम्बमाश्रितान् । तं च तन्तुं शनैराखुमाददानं बिलाश्रयम् ।।"}, {"c": "1.41", "n": "5", "i": 1472, "v": "निराहारान्कृशान्दीनान्गर्तेऽऽर्तांस्त्राणमिच्छतः । उपसृत्य स तान्दीनान्दीनरूपोऽभ्यभाषत ।।"}, {"c": "1.41", "n": "6", "i": 1473, "v": "के भवन्तोऽवलम्बन्ते वीरणस्तम्बमाश्रिताः । दुर्बलं खादितैर्मूलैराखुना बिलवासिना ।।"}, {"c": "1.41", "n": "7", "i": 1474, "v": "वीरणस्तम्बके मूलं यदप्येकमिह स्थितम् । तदप्ययं शनैराखुरादत्ते दशनैः शितैः ।।"}, {"c": "1.41", "n": "8", "i": 1475, "v": "छेत्स्यतेऽल्पावशिष्टत्वादेतदप्यचिरादिव । ततः स्थ पतितारोऽत्र गर्ते अस्मिन्नधोमुखाः ।।"}, {"c": "1.41", "n": "9", "i": 1476, "v": "ततो मे दुःखमुत्पन्नं दृष्ट्वा युष्मानधोमुखान् । कृच्छ्रामापदमापन्नान्प्रियं किं करवाणि वः ।।"}, {"c": "1.41", "n": "10", "i": 1477, "v": "तपसोऽस्य चतुर्थेन तृतीयेनापि वा पुनः । अर्धेन वापि निस्तर्तुमापदं ब्रूत माचिरम् ।।"}, {"c": "1.41", "n": "11", "i": 1478, "v": "अथ वापि समग्रेण तरन्तु तपसा मम । भवन्तः सर्व एवास्मात्काममेवं विधीयताम् ।।"}, {"c": "1.41", "t": "पितर ऊचुः ।"}, {"c": "1.41", "n": "12", "i": 1479, "v": "ऋद्धो भवान्ब्रह्मचारी यो नस्त्रातुमिहेच्छति । न तु विप्राग्र्य तपसा शक्यमेतद्व्यपोहितुम् ।।"}, {"c": "1.41", "n": "13", "i": 1480, "v": "अस्ति नस्तात तपसः फलं प्रवदतां वर । संतानप्रक्षयाद्ब्रह्मन्पतामो निरयेऽशुचौ ।।"}, {"c": "1.41", "n": "14", "i": 1481, "v": "लम्बतामिह नस्तात न ज्ञानं प्रतिभाति वै । येन त्वां नाभिजानीमो लोके विख्यातपौरुषम् ।।"}, {"c": "1.41", "n": "15", "i": 1482, "v": "ऋद्धो भवान्महाभागो यो नः शोच्यान्सुदुःखितान् । शोचस्युपेत्य कारुण्याच्छृणु ये वै वयं द्विज ।।"}, {"c": "1.41", "n": "16", "i": 1483, "v": "यायावरा नाम वयमृषयः संशितव्रताः । लोकात्पुण्यादिह भ्रष्टाः संतानप्रक्षयाद्विभो ।।"}, {"c": "1.41", "n": "17", "i": 1484, "v": "प्रनष्टं नस्तपः पुण्यं न हि नस्तन्तुरस्ति वै । अस्ति त्वेकोऽद्य नस्तन्तुः सोऽपि नास्ति यथा तथा ।।"}, {"c": "1.41", "n": "18", "i": 1485, "v": "मन्दभाग्योऽल्पभाग्यानां बन्धुः स किल नः कुले । जरत्कारुरिति ख्यातो वेदवेदाङ्गपारगः । नियतात्मा महात्मा च सुव्रतः सुमहातपाः ।।"}, {"c": "1.41", "n": "19", "i": 1486, "v": "तेन स्म तपसो लोभात्कृच्छ्रमापादिता वयम् । न तस्य भार्या पुत्रो वा बान्धवो वास्ति कश्चन ।।"}, {"c": "1.41", "n": "20", "i": 1487, "v": "तस्माल्लम्बामहे गर्ते नष्टसंज्ञा ह्यनाथवत् । स वक्तव्यस्त्वया दृष्ट्वा अस्माकं नाथवत्तया ।।"}, {"c": "1.41", "n": "21", "i": 1488, "v": "पितरस्तेऽवलम्बन्ते गर्ते दीना अधोमुखाः । साधु दारान्कुरुष्वेति प्रजायस्वेति चाभिभो । कुलतन्तुर्हि नः शिष्टस्त्वमेवैकस्तपोधन ।।"}, {"c": "1.41", "n": "22", "i": 1489, "v": "यं तु पश्यसि नो ब्रह्मन्वीरणस्तम्बमाश्रितान् । एषोऽस्माकं कुलस्तम्ब आसीत्स्वकुलवर्धनः ।।"}, {"c": "1.41", "n": "23", "i": 1490, "v": "यानि पश्यसि वै ब्रह्मन्मूलानीहास्य वीरुधः । एते नस्तन्तवस्तात कालेन परिभक्षिताः ।।"}, {"c": "1.41", "n": "24", "i": 1491, "v": "यत्त्वेतत्पश्यसि ब्रह्मन्मूलमस्यार्धभक्षितम् । तत्र लम्बामहे सर्वे सोऽप्येकस्तप आस्थितः ।।"}, {"c": "1.41", "n": "25", "i": 1492, "v": "यमाखुं पश्यसि ब्रह्मन्काल एष महाबलः । स तं तपोरतं मन्दं शनैः क्षपयते तुदन् । जरत्कारुं तपोलुब्धं मन्दात्मानमचेतसम् ।।"}, {"c": "1.41", "n": "26", "i": 1493, "v": "न हि नस्तत्तपस्तस्य तारयिष्यति सत्तम । छिन्नमूलान्परिभ्रष्टान्कालोपहतचेतसः । नरकप्रतिष्ठान्पश्यास्मान्यथा दुष्कृतिनस्तथा ।।"}, {"c": "1.41", "n": "27", "i": 1494, "v": "अस्मासु पतितेष्वत्र सह पूर्वैः पितामहैः । छिन्नः कालेन सोऽप्यत्र गन्ता वै नरकं ततः ।।"}, {"c": "1.41", "n": "28", "i": 1495, "v": "तपो वाप्यथ वा यज्ञो यच्चान्यत्पावनं महत् । तत्सर्वं न समं तात संतत्येति सतां मतम् ।।"}, {"c": "1.41", "n": "29", "i": 1496, "v": "स तात दृष्ट्वा ब्रूयास्त्वं जरत्कारुं तपस्विनम् । यथादृष्टमिदं चास्मै त्वयाख्येयमशेषतः ।।"}, {"c": "1.41", "n": "30", "i": 1497, "v": "यथा दारान्प्रकुर्यात्स पुत्रांश्चोत्पादयेद्यथा । तथा ब्रह्मंस्त्वया वाच्यः सोऽस्माकं नाथवत्तया ।।"}, {"c": "1.42", "t": "सूत उवाच ।"}, {"c": "1.42", "n": "1", "i": 1498, "v": "एतच्छ्रुत्वा जरत्कारुर्दुःखशोकपरायणः । उवाच स्वान्पितॄन्दुःखाद्बाष्पसंदिग्धया गिरा ।।"}, {"c": "1.42", "n": "2", "i": 1499, "v": "अहमेव जरत्कारुः किल्बिषी भवतां सुतः । तद्दण्डं धारयत मे दुष्कृतेरकृतात्मनः ।।"}, {"c": "1.42", "t": "पितर ऊचुः ।"}, {"c": "1.42", "n": "3", "i": 1500, "v": "पुत्र दिष्ट्यासि संप्राप्त इमं देशं यदृच्छया । किमर्थं च त्वया ब्रह्मन्न कृतो दारसंग्रहः ।।"}, {"c": "1.42", "t": "जरत्कारुरुवाच ।"}, {"c": "1.42", "n": "4", "i": 1501, "v": "ममायं पितरो नित्यं हृद्यर्थः परिवर्तते । ऊर्ध्वरेताः शरीरं वै प्रापयेयममुत्र वै ।।"}, {"c": "1.42", "n": "5", "i": 1502, "v": "एवं दृष्ट्वा तु भवतः शकुन्तानिव लम्बतः । मया निवर्तिता बुद्धिर्ब्रह्मचर्यात्पितामहाः ।।"}, {"c": "1.42", "n": "6", "i": 1503, "v": "करिष्ये वः प्रियं कामं निवेक्ष्ये नात्र संशयः । सनाम्नीं यद्यहं कन्यामुपलप्स्ये कदाचन ।।"}, {"c": "1.42", "n": "7", "i": 1504, "v": "भविष्यति च या काचिद्भैक्षवत्स्वयमुद्यता । प्रतिग्रहीता तामस्मि न भरेयं च यामहम् ।।"}, {"c": "1.42", "n": "8", "i": 1505, "v": "एवंविधमहं कुर्यां निवेशं प्राप्नुयां यदि । अन्यथा न करिष्ये तु सत्यमेतत्पितामहाः ।।"}, {"c": "1.42", "t": "सूत उवाच ।"}, {"c": "1.42", "n": "9", "i": 1506, "v": "एवमुक्त्वा तु स पितॄंश्चचार पृथिवीं मुनिः । न च स्म लभते भार्यां वृद्धोऽयमिति शौनक ।।"}, {"c": "1.42", "n": "10", "i": 1507, "v": "यदा निर्वेदमापन्नः पितृभिश्चोदितस्तथा । तदारण्यं स गत्वोच्चैश्चुक्रोश भृशदुःखितः ।।"}, {"c": "1.42", "n": "11", "i": 1508, "v": "यानि भूतानि सन्तीह स्थावराणि चराणि च । अन्तर्हितानि वा यानि तानि शृण्वन्तु मे वचः ।।"}, {"c": "1.42", "n": "12", "i": 1509, "v": "उग्रे तपसि वर्तन्तं पितरश्चोदयन्ति माम् । निविशस्वेति दुःखार्तास्तेषां प्रियचिकीर्षया ।।"}, {"c": "1.42", "n": "13", "i": 1510, "v": "निवेशार्थ्यखिलां भूमिं कन्याभैक्षं चरामि भोः । दरिद्रो दुःखशीलश्च पितृभिः संनियोजितः ।।"}, {"c": "1.42", "n": "14", "i": 1511, "v": "यस्य कन्यास्ति भूतस्य ये मयेह प्रकीर्तिताः । ते मे कन्यां प्रयच्छन्तु चरतः सर्वतोदिशम् ।।"}, {"c": "1.42", "n": "15", "i": 1512, "v": "मम कन्या सनाम्नी या भैक्षवच्चोद्यता भवेत् । भरेयं चैव यां नाहं तां मे कन्यां प्रयच्छत ।।"}, {"c": "1.42", "n": "16", "i": 1513, "v": "ततस्ते पन्नगा ये वै जरत्कारौ समाहिताः । तामादाय प्रवृत्तिं ते वासुकेः प्रत्यवेदयन् ।।"}, {"c": "1.42", "n": "17", "i": 1514, "v": "तेषां श्रुत्वा स नागेन्द्रः कन्यां तां समलंकृताम् । प्रगृह्यारण्यमगमत्समीपं तस्य पन्नगः ।।"}, {"c": "1.42", "n": "18", "i": 1515, "v": "तत्र तां भैक्षवत्कन्यां प्रादात्तस्मै महात्मने । नागेन्द्रो वासुकिर्ब्रह्मन्न स तां प्रत्यगृह्णत ।।"}, {"c": "1.42", "n": "19", "i": 1516, "v": "असनामेति वै मत्वा भरणे चाविचारिते । मोक्षभावे स्थितश्चापि द्वन्द्वीभूतः परिग्रहे ।।"}, {"c": "1.42", "n": "20", "i": 1517, "v": "ततो नाम स कन्यायाः पप्रच्छ भृगुनन्दन । वासुके भरणं चास्या न कुर्यामित्युवाच ह ।।"}, {"c": "1.43", "t": "सूत उवाच ।"}, {"c": "1.43", "n": "1", "i": 1518, "v": "वासुकिस्त्वब्रवीद्वाक्यं जरत्कारुमृषिं तदा । सनामा तव कन्येयं स्वसा मे तपसान्विता ।।"}, {"c": "1.43", "n": "2", "i": 1519, "v": "भरिष्यामि च ते भार्यां प्रतीच्छेमां द्विजोत्तम । रक्षणं च करिष्येऽस्याः सर्वशक्त्या तपोधन ।।"}, {"c": "1.43", "n": "3", "i": 1520, "v": "प्रतिश्रुते तु नागेन भरिष्ये भगिनीमिति । जरत्कारुस्तदा वेश्म भुजगस्य जगाम ह ।।"}, {"c": "1.43", "n": "4", "i": 1521, "v": "तत्र मन्त्रविदां श्रेष्ठस्तपोवृद्धो महाव्रतः । जग्राह पाणिं धर्मात्मा विधिमन्त्रपुरस्कृतम् ।।"}, {"c": "1.43", "n": "5", "i": 1522, "v": "ततो वासगृहं शुभ्रं पन्नगेन्द्रस्य संमतम् । जगाम भार्यामादाय स्तूयमानो महर्षिभिः ।।"}, {"c": "1.43", "n": "6", "i": 1523, "v": "शयनं तत्र वै कॢप्तं स्पर्ध्यास्तरणसंवृतम् । तत्र भार्यासहायः स जरत्कारुरुवास ह ।।"}, {"c": "1.43", "n": "7", "i": 1524, "v": "स तत्र समयं चक्रे भार्यया सह सत्तमः । विप्रियं मे न कर्तव्यं न च वाच्यं कदाचन ।।"}, {"c": "1.43", "n": "8", "i": 1525, "v": "त्यजेयमप्रिये हि त्वां कृते वासं च ते गृहे । एतद्गृहाण वचनं मया यत्समुदीरितम् ।।"}, {"c": "1.43", "n": "9", "i": 1526, "v": "ततः परमसंविग्ना स्वसा नागपतेस्तु सा । अतिदुःखान्विता वाचं तमुवाचैवमस्त्विति ।।"}, {"c": "1.43", "n": "10", "i": 1527, "v": "तथैव सा च भर्तारं दुःखशीलमुपाचरत् । उपायैः श्वेतकाकीयैः प्रियकामा यशस्विनी ।।"}, {"c": "1.43", "n": "11", "i": 1528, "v": "ऋतुकाले ततः स्नाता कदाचिद्वासुकेः स्वसा । भर्तारं तं यथान्यायमुपतस्थे महामुनिम् ।।"}, {"c": "1.43", "n": "12", "i": 1529, "v": "तत्र तस्याः समभवद्गर्भो ज्वलनसंनिभः । अतीव तपसा युक्तो वैश्वानरसमद्युतिः । शुक्लपक्षे यथा सोमो व्यवर्धत तथैव सः ।।"}, {"c": "1.43", "n": "13", "i": 1530, "v": "ततः कतिपयाहस्य जरत्कारुर्महातपाः । उत्सङ्गेऽस्याः शिरः कृत्वा सुष्वाप परिखिन्नवत् ।।"}, {"c": "1.43", "n": "14", "i": 1531, "v": "तस्मिंश्च सुप्ते विप्रेन्द्रे सवितास्तमियाद्गिरिम् । अह्नः परिक्षये ब्रह्मंस्ततः साचिन्तयत्तदा । वासुकेर्भगिनी भीता धर्मलोपान्मनस्विनी ।।"}, {"c": "1.43", "n": "15", "i": 1532, "v": "किं नु मे सुकृतं भूयाद्भर्तुरुत्थापनं न वा । दुःखशीलो हि धर्मात्मा कथं नास्यापराध्नुयाम् ।।"}, {"c": "1.43", "n": "16", "i": 1533, "v": "कोपो वा धर्मशीलस्य धर्मलोपोऽथ वा पुनः । धर्मलोपो गरीयान्वै स्यादत्रेत्यकरोन्मनः ।।"}, {"c": "1.43", "n": "17", "i": 1534, "v": "उत्थापयिष्ये यद्येनं ध्रुवं कोपं करिष्यति । धर्मलोपो भवेदस्य संध्यातिक्रमणे ध्रुवम् ।।"}, {"c": "1.43", "n": "18", "i": 1535, "v": "इति निश्चित्य मनसा जरत्कारुर्भुजंगमा । तमृषिं दीप्ततपसं शयानमनलोपमम् । उवाचेदं वचः श्लक्ष्णं ततो मधुरभाषिणी ।।"}, {"c": "1.43", "n": "19", "i": 1536, "v": "उत्तिष्ठ त्वं महाभाग सूर्योऽस्तमुपगच्छति । संध्यामुपास्स्व भगवन्नपः स्पृष्ट्वा यतव्रतः ।।"}, {"c": "1.43", "n": "20", "i": 1537, "v": "प्रादुष्कृताग्निहोत्रोऽयं मुहूर्तो रम्यदारुणः । संध्या प्रवर्तते चेयं पश्चिमायां दिशि प्रभो ।।"}, {"c": "1.43", "n": "21", "i": 1538, "v": "एवमुक्तः स भगवाञ्जरत्कारुर्महातपाः । भार्यां प्रस्फुरमाणोष्ठ इदं वचनमब्रवीत् ।।"}, {"c": "1.43", "n": "22", "i": 1539, "v": "अवमानः प्रयुक्तोऽयं त्वया मम भुजंगमे । समीपे ते न वत्स्यामि गमिष्यामि यथागतम् ।।"}, {"c": "1.43", "n": "23", "i": 1540, "v": "न हि तेजोऽस्ति वामोरु मयि सुप्ते विभावसोः । अस्तं गन्तुं यथाकालमिति मे हृदि वर्तते ।।"}, {"c": "1.43", "n": "24", "i": 1541, "v": "न चाप्यवमतस्येह वस्तुं रोचेत कस्यचित् । किं पुनर्धर्मशीलस्य मम वा मद्विधस्य वा ।।"}, {"c": "1.43", "n": "25", "i": 1542, "v": "एवमुक्ता जरत्कारुर्भर्त्रा हृदयकम्पनम् । अब्रवीद्भगिनी तत्र वासुकेः संनिवेशने ।।"}, {"c": "1.43", "n": "26", "i": 1543, "v": "नावमानात्कृतवती तवाहं प्रतिबोधनम् । धर्मलोपो न ते विप्र स्यादित्येतत्कृतं मया ।।"}, {"c": "1.43", "n": "27", "i": 1544, "v": "उवाच भार्यामित्युक्तो जरत्कारुर्महातपाः । ऋषिः कोपसमाविष्टस्त्यक्तुकामो भुजंगमाम् ।।"}, {"c": "1.43", "n": "28", "i": 1545, "v": "न मे वागनृतं प्राह गमिष्येऽहं भुजंगमे । समयो ह्येष मे पूर्वं त्वया सह मिथः कृतः ।।"}, {"c": "1.43", "n": "29", "i": 1546, "v": "सुखमस्म्युषितो भद्रे ब्रूयास्त्वं भ्रातरं शुभे । इतो मयि गते भीरु गतः स भगवानिति । त्वं चापि मयि निष्क्रान्ते न शोकं कर्तुमर्हसि ।।"}, {"c": "1.43", "n": "30", "i": 1547, "v": "इत्युक्ता सानवद्याङ्गी प्रत्युवाच पतिं तदा । जरत्कारुं जरत्कारुश्चिन्ताशोकपरायणा ।।"}, {"c": "1.43", "n": "31", "i": 1548, "v": "बाष्पगद्गदया वाचा मुखेन परिशुष्यता । कृताञ्जलिर्वरारोहा पर्यश्रुनयना ततः । धैर्यमालम्ब्य वामोरूर्हृदयेन प्रवेपता ।।"}, {"c": "1.43", "n": "32", "i": 1549, "v": "न मामर्हसि धर्मज्ञ परित्यक्तुमनागसम् । धर्मे स्थितां स्थितो धर्मे सदा प्रियहिते रताम् ।।"}, {"c": "1.43", "n": "33", "i": 1550, "v": "प्रदाने कारणं यच्च मम तुभ्यं द्विजोत्तम । तदलब्धवतीं मन्दां किं मां वक्ष्यति वासुकिः ।।"}, {"c": "1.43", "n": "34", "i": 1551, "v": "मातृशापाभिभूतानां ज्ञातीनां मम सत्तम । अपत्यमीप्षितं त्वत्तस्तच्च तावन्न दृश्यते ।।"}, {"c": "1.43", "n": "35", "i": 1552, "v": "त्वत्तो ह्यपत्यलाभेन ज्ञातीनां मे शिवं भवेत् । संप्रयोगो भवेन्नायं मम मोघस्त्वया द्विज ।।"}, {"c": "1.43", "n": "36", "i": 1553, "v": "ज्ञातीनां हितमिच्छन्ती भगवंस्त्वां प्रसादये । इममव्यक्तरूपं मे गर्भमाधाय सत्तम । कथं त्यक्त्वा महात्मा सन्गन्तुमिच्छस्यनागसम् ।।"}, {"c": "1.43", "n": "37", "i": 1554, "v": "एवमुक्तस्तु स मुनिर्भार्यां वचनमब्रवीत् । यद्युक्तमनुरूपं च जरत्कारुस्तपोधनः ।।"}, {"c": "1.43", "n": "38", "i": 1555, "v": "अस्त्येष गर्भः सुभगे तव वैश्वानरोपमः । ऋषिः परमधर्मात्मा वेदवेदाङ्गपारगः ।।"}, {"c": "1.43", "n": "39", "i": 1556, "v": "एवमुक्त्वा स धर्मात्मा जरत्कारुर्महानृषिः । उग्राय तपसे भूयो जगाम कृतनिश्चयः ।।"}, {"c": "1.44", "t": "सूत उवाच ।"}, {"c": "1.44", "n": "1", "i": 1557, "v": "गतमात्रं तु भर्तारं जरत्कारुरवेदयत् । भ्रातुस्त्वरितमागम्य यथातथ्यं तपोधन ।।"}, {"c": "1.44", "n": "2", "i": 1558, "v": "ततः स भुजगश्रेष्ठः श्रुत्वा सुमहदप्रियम् । उवाच भगिनीं दीनां तदा दीनतरः स्वयम् ।।"}, {"c": "1.44", "n": "3", "i": 1559, "v": "जानासि भद्रे यत्कार्यं प्रदाने कारणं च यत् । पन्नगानां हितार्थाय पुत्रस्ते स्यात्ततो यदि ।।"}, {"c": "1.44", "n": "4", "i": 1560, "v": "स सर्पसत्रात्किल नो मोक्षयिष्यति वीर्यवान् । एवं पितामहः पूर्वमुक्तवान्मां सुरैः सह ।।"}, {"c": "1.44", "n": "5", "i": 1561, "v": "अप्यस्ति गर्भः सुभगे तस्मात्ते मुनिसत्तमात् । न चेच्छाम्यफलं तस्य दारकर्म मनीषिणः ।।"}, {"c": "1.44", "n": "6", "i": 1562, "v": "कामं च मम न न्याय्यं प्रष्टुं त्वां कार्यमीदृशम् । किं तु कार्यगरीयस्त्वात्ततस्त्वाहमचूचुदम् ।।"}, {"c": "1.44", "n": "7", "i": 1563, "v": "दुर्वासतां विदित्वा च भर्तुस्तेऽतितपस्विनः । नैनमन्वागमिष्यामि कदाचिद्धि शपेत्स माम् ।।"}, {"c": "1.44", "n": "8", "i": 1564, "v": "आचक्ष्व भद्रे भर्तुस्त्वं सर्वमेव विचेष्टितम् । शल्यमुद्धर मे घोरं भद्रे हृदि चिरस्थितम् ।।"}, {"c": "1.44", "n": "9", "i": 1565, "v": "जरत्कारुस्ततो वाक्यमित्युक्ता प्रत्यभाषत । आश्वासयन्ती संतप्तं वासुकिं पन्नगेश्वरम् ।।"}, {"c": "1.44", "n": "10", "i": 1566, "v": "पृष्टो मयापत्यहेतोः स महात्मा महातपाः । अस्तीत्युदरमुद्दिश्य ममेदं गतवांश्च सः ।।"}, {"c": "1.44", "n": "11", "i": 1567, "v": "स्वैरेष्वपि न तेनाहं स्मरामि वितथं क्वचित् । उक्तपूर्वं कुतो राजन्सांपराये स वक्ष्यति ।।"}, {"c": "1.44", "n": "12", "i": 1568, "v": "न संतापस्त्वया कार्यः कार्यं प्रति भुजंगमे । उत्पत्स्यति हि ते पुत्रो ज्वलनार्कसमद्युतिः ।।"}, {"c": "1.44", "n": "13", "i": 1569, "v": "इत्युक्त्वा हि स मां भ्रातर्गतो भर्ता तपोवनम् । तस्माद्व्येतु परं दुःखं तवेदं मनसि स्थितम् ।।"}, {"c": "1.44", "n": "14", "i": 1570, "v": "एतच्छ्रुत्वा स नागेन्द्रो वासुकिः परया मुदा । एवमस्त्विति तद्वाक्यं भगिन्याः प्रत्यगृह्णत ।।"}, {"c": "1.44", "n": "15", "i": 1571, "v": "सान्त्वमानार्थदानैश्च पूजया चानुरूपया । सोदर्यां पूजयामास स्वसारं पन्नगोत्तमः ।।"}, {"c": "1.44", "n": "16", "i": 1572, "v": "ततः स ववृधे गर्भो महातेजा रविप्रभः । यथा सोमो द्विजश्रेष्ठ शुक्लपक्षोदितो दिवि ।।"}, {"c": "1.44", "n": "17", "i": 1573, "v": "यथाकालं तु सा ब्रह्मन्प्रजज्ञे भुजगस्वसा । कुमारं देवगर्भाभं पितृमातृभयापहम् ।।"}, {"c": "1.44", "n": "18", "i": 1574, "v": "ववृधे स च तत्रैव नागराजनिवेशने । वेदांश्चाधिजगे साङ्गान्भार्गवाच्च्यवनात्मजात् ।।"}, {"c": "1.44", "n": "19", "i": 1575, "v": "चरितव्रतो बाल एव बुद्धिसत्त्वगुणान्वितः । नाम चास्याभवत्ख्यातं लोकेष्वास्तीक इत्युत ।।"}, {"c": "1.44", "n": "20", "i": 1576, "v": "अस्तीत्युक्त्वा गतो यस्मात्पिता गर्भस्थमेव तम् । वनं तस्मादिदं तस्य नामास्तीकेति विश्रुतम् ।।"}, {"c": "1.44", "n": "21", "i": 1577, "v": "स बाल एव तत्रस्थश्चरन्नमितबुद्धिमान् । गृहे पन्नगराजस्य प्रयत्नात्पर्यरक्ष्यत ।।"}, {"c": "1.44", "n": "22", "i": 1578, "v": "भगवानिव देवेशः शूलपाणिर्हिरण्यदः । विवर्धमानः सर्वांस्तान्पन्नगानभ्यहर्षयत् ।।"}, {"c": "1.45", "t": "शौनक उवाच ।"}, {"c": "1.45", "n": "1", "i": 1579, "v": "यदपृच्छत्तदा राजा मन्त्रिणो जनमेजयः । पितुः स्वर्गगतिं तन्मे विस्तरेण पुनर्वद ।।"}, {"c": "1.45", "t": "सूत उवाच ।"}, {"c": "1.45", "n": "2", "i": 1580, "v": "शृणु ब्रह्मन्यथा पृष्टा मन्त्रिणो नृपतेस्तदा । आख्यातवन्तस्ते सर्वे निधनं तत्परिक्षितः ।।"}, {"c": "1.45", "t": "जनमेजय उवाच ।"}, {"c": "1.45", "n": "3", "i": 1581, "v": "जानन्ति तु भवन्तस्तद्यथावृत्तः पिता मम । आसीद्यथा च निधनं गतः काले महायशाः ।।"}, {"c": "1.45", "n": "4", "i": 1582, "v": "श्रुत्वा भवत्सकाशाद्धि पितुर्वृत्तमशेषतः । कल्याणं प्रतिपत्स्यामि विपरीतं न जातु चित् ।।"}, {"c": "1.45", "t": "सूत उवाच ।"}, {"c": "1.45", "n": "5", "i": 1583, "v": "मन्त्रिणोऽथाब्रुवन्वाक्यं पृष्टास्तेन महात्मना । सर्वधर्मविदः प्राज्ञा राजानं जनमेजयम् ।।"}, {"c": "1.45", "n": "6", "i": 1584, "v": "धर्मात्मा च महात्मा च प्रजापालः पिता तव । आसीदिह यथावृत्तः स महात्मा शृणुष्व तत् ।।"}, {"c": "1.45", "n": "7", "i": 1585, "v": "चातुर्वर्ण्यं स्वधर्मस्थं स कृत्वा पर्यरक्षत । धर्मतो धर्मविद्राजा धर्मो विग्रहवानिव ।।"}, {"c": "1.45", "n": "8", "i": 1586, "v": "ररक्ष पृथिवीं देवीं श्रीमानतुलविक्रमः । द्वेष्टारस्तस्य नैवासन्स च न द्वेष्टि कंचन । समः सर्वेषु भूतेषु प्रजापतिरिवाभवत् ।।"}, {"c": "1.45", "n": "9", "i": 1587, "v": "ब्राह्मणाः क्षत्रिया वैश्याः शूद्राश्चैव स्वकर्मसु । स्थिताः सुमनसो राजंस्तेन राज्ञा स्वनुष्ठिताः ।।"}, {"c": "1.45", "n": "10", "i": 1588, "v": "विधवानाथकृपणान्विकलांश्च बभार सः । सुदर्शः सर्वभूतानामासीत्सोम इवापरः ।।"}, {"c": "1.45", "n": "11", "i": 1589, "v": "तुष्टपुष्टजनः श्रीमान्सत्यवाग्दृढविक्रमः । धनुर्वेदे च शिष्योऽभून्नृपः शारद्वतस्य सः ।।"}, {"c": "1.45", "n": "12", "i": 1590, "v": "गोविन्दस्य प्रियश्चासीत्पिता ते जनमेजय । लोकस्य चैव सर्वस्य प्रिय आसीन्महायशाः ।।"}, {"c": "1.45", "n": "13", "i": 1591, "v": "परिक्षीणेषु कुरुषु उत्तरायामजायत । परिक्षिदभवत्तेन सौभद्रस्यात्मजो बली ।।"}, {"c": "1.45", "n": "14", "i": 1592, "v": "राजधर्मार्थकुशलो युक्तः सर्वगुणैर्नृपः । जितेन्द्रियश्चात्मवांश्च मेधावी वृद्धसेवितः ।।"}, {"c": "1.45", "n": "15", "i": 1593, "v": "षड्वर्गविन्महाबुद्धिर्नीतिधर्मविदुत्तमः । प्रजा इमास्तव पिता षष्टिं वर्षाण्यपालयत् । ततो दिष्टान्तमापन्नः सर्पेणानतिवर्तितम् ।।"}, {"c": "1.45", "n": "16", "i": 1594, "v": "ततस्त्वं पुरुषश्रेष्ठ धर्मेण प्रतिपेदिवान् । इदं वर्षसहस्राय राज्यं कुरुकुलागतम् । बाल एवाभिजातोऽसि सर्वभूतानुपालकः ।।"}, {"c": "1.45", "t": "जनमेजय उवाच ।"}, {"c": "1.45", "n": "17", "i": 1595, "v": "नास्मिन्कुले जातु बभूव राजा; यो न प्रजानां हितकृत्प्रियश्च । विशेषतः प्रेक्ष्य पितामहानां; वृत्तं महद्वृत्तपरायणानाम् ।।"}, {"c": "1.45", "n": "18", "i": 1596, "v": "कथं निधनमापन्नः पिता मम तथाविधः । आचक्षध्वं यथावन्मे श्रोतुमिच्छामि तत्त्वतः ।।"}, {"c": "1.45", "t": "सूत उवाच ।"}, {"c": "1.45", "n": "19", "i": 1597, "v": "एवं संचोदिता राज्ञा मन्त्रिणस्ते नराधिपम् । ऊचुः सर्वे यथावृत्तं राज्ञः प्रियहिते रताः ।।"}, {"c": "1.45", "n": "20", "i": 1598, "v": "बभूव मृगयाशीलस्तव राजन्पिता सदा । यथा पाण्डुर्महाभागो धनुर्धरवरो युधि । अस्मास्वासज्य सर्वाणि राजकार्याण्यशेषतः ।।"}, {"c": "1.45", "n": "21", "i": 1599, "v": "स कदाचिद्वनचरो मृगं विव्याध पत्रिणा । विद्ध्वा चान्वसरत्तूर्णं तं मृगं गहने वने ।।"}, {"c": "1.45", "n": "22", "i": 1600, "v": "पदातिर्बद्धनिस्त्रिंशस्ततायुधकलापवान् । न चाससाद गहने मृगं नष्टं पिता तव ।।"}, {"c": "1.45", "n": "23", "i": 1601, "v": "परिश्रान्तो वयःस्थश्च षष्टिवर्षो जरान्वितः । क्षुधितः स महारण्ये ददर्श मुनिमन्तिके ।।"}, {"c": "1.45", "n": "24", "i": 1602, "v": "स तं पप्रच्छ राजेन्द्रो मुनिं मौनव्रतान्वितम् । न च किंचिदुवाचैनं स मुनिः पृच्छतोऽपि सन् ।।"}, {"c": "1.45", "n": "25", "i": 1603, "v": "ततो राजा क्षुच्छ्रमार्तस्तं मुनिं स्थाणुवत्स्थितम् । मौनव्रतधरं शान्तं सद्यो मन्युवशं ययौ ।।"}, {"c": "1.45", "n": "26", "i": 1604, "v": "न बुबोध हि तं राजा मौनव्रतधरं मुनिम् । स तं मन्युसमाविष्टो धर्षयामास ते पिता ।।"}, {"c": "1.45", "n": "27", "i": 1605, "v": "मृतं सर्पं धनुष्कोट्या समुत्क्षिप्य धरातलात् । तस्य शुद्धात्मनः प्रादात्स्कन्धे भरतसत्तम ।।"}, {"c": "1.45", "n": "28", "i": 1606, "v": "न चोवाच स मेधावी तमथो साध्वसाधु वा । तस्थौ तथैव चाक्रुध्यन्सर्पं स्कन्धेन धारयन् ।।"}, {"c": "1.46", "t": "मन्त्रिण ऊचुः ।"}, {"c": "1.46", "n": "1", "i": 1607, "v": "ततः स राजा राजेन्द्र स्कन्धे तस्य भुजंगमम् । मुनेः क्षुत्क्षाम आसज्य स्वपुरं पुनराययौ ।।"}, {"c": "1.46", "n": "2", "i": 1608, "v": "ऋषेस्तस्य तु पुत्रोऽभूद्गवि जातो महायशाः । शृङ्गी नाम महातेजास्तिग्मवीर्योऽतिकोपनः ।।"}, {"c": "1.46", "n": "3", "i": 1609, "v": "ब्रह्माणं सोऽभ्युपागम्य मुनिः पूजां चकार ह । अनुज्ञातो गतस्तत्र शृङ्गी शुश्राव तं तदा । सख्युः सकाशात्पितरं पित्रा ते धर्षितं तथा ।।"}, {"c": "1.46", "n": "4", "i": 1610, "v": "मृतं सर्पं समासक्तं पित्रा ते जनमेजय । वहन्तं कुरुशार्दूल स्कन्धेनानपकारिणम् ।।"}, {"c": "1.46", "n": "5", "i": 1611, "v": "तपस्विनमतीवाथ तं मुनिप्रवरं नृप । जितेन्द्रियं विशुद्धं च स्थितं कर्मण्यथाद्भुते ।।"}, {"c": "1.46", "n": "6", "i": 1612, "v": "तपसा द्योतितात्मानं स्वेष्वङ्गेषु यतं तथा । शुभाचारं शुभकथं सुस्थिरं तमलोलुपम् ।।"}, {"c": "1.46", "n": "7", "i": 1613, "v": "अक्षुद्रमनसूयं च वृद्धं मौनव्रते स्थितम् । शरण्यं सर्वभूतानां पित्रा विप्रकृतं तव ।।"}, {"c": "1.46", "n": "8", "i": 1614, "v": "शशापाथ स तच्छ्रुत्वा पितरं ते रुषान्वितः । ऋषेः पुत्रो महातेजा बालोऽपि स्थविरैर्वरः ।।"}, {"c": "1.46", "n": "9", "i": 1615, "v": "स क्षिप्रमुदकं स्पृष्ट्वा रोषादिदमुवाच ह । पितरं तेऽभिसंधाय तेजसा प्रज्वलन्निव ।।"}, {"c": "1.46", "n": "10", "i": 1616, "v": "अनागसि गुरौ यो मे मृतं सर्पमवासृजत् । तं नागस्तक्षकः क्रुद्धस्तेजसा सादयिष्यति । सप्तरात्रादितः पापं पश्य मे तपसो बलम् ।।"}, {"c": "1.46", "n": "11", "i": 1617, "v": "इत्युक्त्वा प्रययौ तत्र पिता यत्रास्य सोऽभवत् । दृष्ट्वा च पितरं तस्मै शापं तं प्रत्यवेदयत् ।।"}, {"c": "1.46", "n": "12", "i": 1618, "v": "स चापि मुनिशार्दूलः प्रेषयामास ते पितुः । शप्तोऽसि मम पुत्रेण यत्तो भव महीपते । तक्षकस्त्वां महाराज तेजसा सादयिष्यति ।।"}, {"c": "1.46", "n": "13", "i": 1619, "v": "श्रुत्वा तु तद्वचो घोरं पिता ते जनमेजय । यत्तोऽभवत्परित्रस्तस्तक्षकात्पन्नगोत्तमात् ।।"}, {"c": "1.46", "n": "14", "i": 1620, "v": "ततस्तस्मिंस्तु दिवसे सप्तमे समुपस्थिते । राज्ञः समीपं ब्रह्मर्षिः काश्यपो गन्तुमैच्छत ।।"}, {"c": "1.46", "n": "15", "i": 1621, "v": "तं ददर्शाथ नागेन्द्रः काश्यपं तक्षकस्तदा । तमब्रवीत्पन्नगेन्द्रः काश्यपं त्वरितं व्रजन् । क्व भवांस्त्वरितो याति किं च कार्यं चिकीर्षति ।।"}, {"c": "1.46", "t": "काश्यप उवाच ।"}, {"c": "1.46", "n": "16", "i": 1622, "v": "यत्र राजा कुरुश्रेष्ठः परिक्षिन्नाम वै द्विज । तक्षकेण भुजंगेन धक्ष्यते किल तत्र वै ।।"}, {"c": "1.46", "n": "17", "i": 1623, "v": "गच्छाम्यहं तं त्वरितः सद्यः कर्तुमपज्वरम् । मयाभिपन्नं तं चापि न सर्पो धर्षयिष्यति ।।"}, {"c": "1.46", "t": "तक्षक उवाच ।"}, {"c": "1.46", "n": "18", "i": 1624, "v": "किमर्थं तं मया दष्टं संजीवयितुमिच्छसि । ब्रूहि काममहं तेऽद्य दद्मि स्वं वेश्म गम्यताम् ।।"}, {"c": "1.46", "t": "मन्त्रिण ऊचुः ।"}, {"c": "1.46", "n": "19", "i": 1625, "v": "धनलिप्सुरहं तत्र यामीत्युक्तश्च तेन सः । तमुवाच महात्मानं मानयञ्श्लक्ष्णया गिरा ।।"}, {"c": "1.46", "n": "20", "i": 1626, "v": "यावद्धनं प्रार्थयसे तस्माद्राज्ञस्ततोऽधिकम् । गृहाण मत्त एव त्वं संनिवर्तस्व चानघ ।।"}, {"c": "1.46", "n": "21", "i": 1627, "v": "स एवमुक्तो नागेन काश्यपो द्विपदां वरः । लब्ध्वा वित्तं निववृते तक्षकाद्यावदीप्सितम् ।।"}, {"c": "1.46", "n": "22", "i": 1628, "v": "तस्मिन्प्रतिगते विप्रे छद्मनोपेत्य तक्षकः । तं नृपं नृपतिश्रेष्ठ पितरं धार्मिकं तव ।।"}, {"c": "1.46", "n": "23", "i": 1629, "v": "प्रासादस्थं यत्तमपि दग्धवान्विषवह्निना । ततस्त्वं पुरुषव्याघ्र विजयायाभिषेचितः ।।"}, {"c": "1.46", "n": "24", "i": 1630, "v": "एतद्दृष्टं श्रुतं चापि यथावन्नृपसत्तम । अस्माभिर्निखिलं सर्वं कथितं ते सुदारुणम् ।।"}, {"c": "1.46", "n": "25", "i": 1631, "v": "श्रुत्वा चैतं नृपश्रेष्ठ पार्थिवस्य पराभवम् । अस्य चर्षेरुत्तङ्कस्य विधत्स्व यदनन्तरम् ।।"}, {"c": "1.46", "t": "जनमेजय उवाच ।"}, {"c": "1.46", "n": "26", "i": 1632, "v": "एतत्तु श्रोतुमिच्छामि अटव्यां निर्जने वने । संवादं पन्नगेन्द्रस्य काश्यपस्य च यत्तदा ।।"}, {"c": "1.46", "n": "27", "i": 1633, "v": "केन दृष्टं श्रुतं चापि भवतां श्रोत्रमागतम् । श्रुत्वा चाथ विधास्यामि पन्नगान्तकरीं मतिम् ।।"}, {"c": "1.46", "t": "मन्त्रिण ऊचुः ।"}, {"c": "1.46", "n": "28", "i": 1634, "v": "शृणु राजन्यथास्माकं येनैतत्कथितं पुरा । समागमं द्विजेन्द्रस्य पन्नगेन्द्रस्य चाध्वनि ।।"}, {"c": "1.46", "n": "29", "i": 1635, "v": "तस्मिन्वृक्षे नरः कश्चिदिन्धनार्थाय पार्थिव । विचिन्वन्पूर्वमारूढः शुष्कशाखं वनस्पतिम् । अबुध्यमानौ तं तत्र वृक्षस्थं पन्नगद्विजौ ।।"}, {"c": "1.46", "n": "30", "i": 1636, "v": "स तु तेनैव वृक्षेण भस्मीभूतोऽभवत्तदा । द्विजप्रभावाद्राजेन्द्र जीवितः सवनस्पतिः ।।"}, {"c": "1.46", "n": "31", "i": 1637, "v": "तेन गत्वा नृपश्रेष्ठ नगरेऽस्मिन्निवेदितम् । यथावृत्तं तु तत्सर्वं तक्षकस्य द्विजस्य च ।।"}, {"c": "1.46", "n": "32", "i": 1638, "v": "एतत्ते कथितं राजन्यथावृत्तं यथाश्रुतम् । श्रुत्वा तु नृपशार्दूल प्रकुरुष्व यथेप्सितम् ।।"}, {"c": "1.46", "t": "सूत उवाच ।"}, {"c": "1.46", "n": "33", "i": 1639, "v": "मन्त्रिणां तु वचः श्रुत्वा स राजा जनमेजयः । पर्यतप्यत दुःखार्तः प्रत्यपिंषत्करे करम् ।।"}, {"c": "1.46", "n": "34", "i": 1640, "v": "निःश्वासमुष्णमसकृद्दीर्घं राजीवलोचनः । मुमोचाश्रूणि च तदा नेत्राभ्यां प्रततं नृपः । उवाच च महीपालो दुःखशोकसमन्वितः ।।"}, {"c": "1.46", "n": "35", "i": 1641, "v": "श्रुत्वैतद्भवतां वाक्यं पितुर्मे स्वर्गतिं प्रति । निश्चितेयं मम मतिर्या वै तां मे निबोधत ।।"}, {"c": "1.46", "n": "36", "i": 1642, "v": "अनन्तरमहं मन्ये तक्षकाय दुरात्मने । प्रतिकर्तव्यमित्येव येन मे हिंसितः पिता ।।"}, {"c": "1.46", "n": "37", "i": 1643, "v": "ऋषेर्हि शृङ्गेर्वचनं कृत्वा दग्ध्वा च पार्थिवम् । यदि गच्छेदसौ पापो ननु जीवेत्पिता मम ।।"}, {"c": "1.46", "n": "38", "i": 1644, "v": "परिहीयेत किं तस्य यदि जीवेत्स पार्थिवः । काश्यपस्य प्रसादेन मन्त्रिणां सुनयेन च ।।"}, {"c": "1.46", "n": "39", "i": 1645, "v": "स तु वारितवान्मोहात्काश्यपं द्विजसत्तमम् । संजिजीवयिषुं प्राप्तं राजानमपराजितम् ।।"}, {"c": "1.46", "n": "40", "i": 1646, "v": "महानतिक्रमो ह्येष तक्षकस्य दुरात्मनः । द्विजस्य योऽददद्द्रव्यं मा नृपं जीवयेदिति ।।"}, {"c": "1.46", "n": "41", "i": 1647, "v": "उत्तङ्कस्य प्रियं कुर्वन्नात्मनश्च महत्प्रियम् । भवतां चैव सर्वेषां यास्याम्यपचितिं पितुः ।।"}, {"c": "1.47", "t": "सूत उवाच ।"}, {"c": "1.47", "n": "1", "i": 1648, "v": "एवमुक्त्वा ततः श्रीमान्मन्त्रिभिश्चानुमोदितः । आरुरोह प्रतिज्ञां स सर्पसत्राय पार्थिवः । ब्रह्मन्भरतशार्दूलो राजा पारिक्षितस्तदा ।।"}, {"c": "1.47", "n": "2", "i": 1649, "v": "पुरोहितमथाहूय ऋत्विजं वसुधाधिपः । अब्रवीद्वाक्यसंपन्नः संपदर्थकरं वचः ।।"}, {"c": "1.47", "n": "3", "i": 1650, "v": "यो मे हिंसितवांस्तातं तक्षकः स दुरात्मवान् । प्रतिकुर्यां यथा तस्य तद्भवन्तो ब्रुवन्तु मे ।।"}, {"c": "1.47", "n": "4", "i": 1651, "v": "अपि तत्कर्म विदितं भवतां येन पन्नगम् । तक्षकं संप्रदीप्तेऽग्नौ प्राप्स्येऽहं सहबान्धवम् ।।"}, {"c": "1.47", "n": "5", "i": 1652, "v": "यथा तेन पिता मह्यं पूर्वं दग्धो विषाग्निना । तथाहमपि तं पापं दग्धुमिच्छामि पन्नगम् ।।"}, {"c": "1.47", "t": "ऋत्विज ऊचुः ।"}, {"c": "1.47", "n": "6", "i": 1653, "v": "अस्ति राजन्महत्सत्रं त्वदर्थं देवनिर्मितम् । सर्पसत्रमिति ख्यातं पुराणे कथ्यते नृप ।।"}, {"c": "1.47", "n": "7", "i": 1654, "v": "आहर्ता तस्य सत्रस्य त्वन्नान्योऽस्ति नराधिप । इति पौराणिकाः प्राहुरस्माकं चास्ति स क्रतुः ।।"}, {"c": "1.47", "t": "सूत उवाच ।"}, {"c": "1.47", "n": "8", "i": 1655, "v": "एवमुक्तः स राजर्षिर्मेने सर्पं हि तक्षकम् । हुताशनमुखं दीप्तं प्रविष्टमिति सत्तम ।।"}, {"c": "1.47", "n": "9", "i": 1656, "v": "ततोऽब्रवीन्मन्त्रविदस्तान्राजा ब्राह्मणांस्तदा । आहरिष्यामि तत्सत्रं संभाराः संभ्रियन्तु मे ।।"}, {"c": "1.47", "n": "10", "i": 1657, "v": "ततस्ते ऋत्विजस्तस्य शास्त्रतो द्विजसत्तम । देशं तं मापयामासुर्यज्ञायतनकारणात् । यथावज्ज्ञानविदुषः सर्वे बुद्ध्या परं गताः ।।"}, {"c": "1.47", "n": "11", "i": 1658, "v": "ऋद्ध्या परमया युक्तमिष्टं द्विजगणायुतम् । प्रभूतधनधान्याढ्यमृत्विग्भिः सुनिवेशितम् ।।"}, {"c": "1.47", "n": "12", "i": 1659, "v": "निर्माय चापि विधिवद्यज्ञायतनमीप्सितम् । राजानं दीक्षयामासुः सर्पसत्राप्तये तदा ।।"}, {"c": "1.47", "n": "13", "i": 1660, "v": "इदं चासीत्तत्र पूर्वं सर्पसत्रे भविष्यति । निमित्तं महदुत्पन्नं यज्ञविघ्नकरं तदा ।।"}, {"c": "1.47", "n": "14", "i": 1661, "v": "यज्ञस्यायतने तस्मिन्क्रियमाणे वचोऽब्रवीत् । स्थपतिर्बुद्धिसंपन्नो वास्तुविद्याविशारदः ।।"}, {"c": "1.47", "n": "15", "i": 1662, "v": "इत्यब्रवीत्सूत्रधारः सूतः पौराणिकस्तदा । यस्मिन्देशे च काले च मापनेयं प्रवर्तिता । ब्राह्मणं कारणं कृत्वा नायं संस्थास्यते क्रतुः ।।"}, {"c": "1.47", "n": "16", "i": 1663, "v": "एतच्छ्रुत्वा तु राजा स प्राग्दीक्षाकालमब्रवीत् । क्षत्तारं नेह मे कश्चिदज्ञातः प्रविशेदिति ।।"}, {"c": "1.47", "n": "17", "i": 1664, "v": "ततः कर्म प्रववृते सर्पसत्रे विधानतः । पर्यक्रामंश्च विधिवत्स्वे स्वे कर्मणि याजकाः ।।"}, {"c": "1.47", "n": "18", "i": 1665, "v": "परिधाय कृष्णवासांसि धूमसंरक्तलोचनाः । जुहुवुर्मन्त्रवच्चैव समिद्धं जातवेदसम् ।।"}, {"c": "1.47", "n": "19", "i": 1666, "v": "कम्पयन्तश्च सर्वेषामुरगाणां मनांसि ते । सर्पानाजुहुवुस्तत्र सर्वानग्निमुखे तदा ।।"}, {"c": "1.47", "n": "20", "i": 1667, "v": "ततः सर्पाः समापेतुः प्रदीप्ते हव्यवाहने । विवेष्टमानाः कृपणा आह्वयन्तः परस्परम् ।।"}, {"c": "1.47", "n": "21", "i": 1668, "v": "विस्फुरन्तः श्वसन्तश्च वेष्टयन्तस्तथा परे । पुच्छैः शिरोभिश्च भृशं चित्रभानुं प्रपेदिरे ।।"}, {"c": "1.47", "n": "22", "i": 1669, "v": "श्वेताः कृष्णाश्च नीलाश्च स्थविराः शिशवस्तथा । रुवन्तो भैरवान्नादान्पेतुर्दीप्ते विभावसौ ।।"}, {"c": "1.47", "n": "23", "i": 1670, "v": "एवं शतसहस्राणि प्रयुतान्यर्बुदानि च । अवशानि विनष्टानि पन्नगानां द्विजोत्तम ।।"}, {"c": "1.47", "n": "24", "i": 1671, "v": "इन्दुरा इव तत्रान्ये हस्तिहस्ता इवापरे । मत्ता इव च मातङ्गा महाकाया महाबलाः ।।"}, {"c": "1.47", "n": "25", "i": 1672, "v": "उच्चावचाश्च बहवो नानावर्णा विषोल्बणाः । घोराश्च परिघप्रख्या दन्दशूका महाबलाः । प्रपेतुरग्नावुरगा मातृवाग्दण्डपीडिताः ।।"}, {"c": "1.48", "t": "शौनक उवाच ।"}, {"c": "1.48", "n": "1", "i": 1673, "v": "सर्पसत्रे तदा राज्ञः पाण्डवेयस्य धीमतः । जनमेजयस्य के त्वासन्नृत्विजः परमर्षयः ।।"}, {"c": "1.48", "n": "2", "i": 1674, "v": "के सदस्या बभूवुश्च सर्पसत्रे सुदारुणे । विषादजननेऽत्यर्थं पन्नगानां महाभये ।।"}, {"c": "1.48", "n": "3", "i": 1675, "v": "सर्वं विस्तरतस्तात भवाञ्शंसितुमर्हति । सर्पसत्रविधानज्ञा विज्ञेयास्ते हि सूतज ।।"}, {"c": "1.48", "t": "सूत उवाच ।"}, {"c": "1.48", "n": "4", "i": 1676, "v": "हन्त ते कथयिष्यामि नामानीह मनीषिणाम् । ये ऋत्विजः सदस्याश्च तस्यासन्नृपतेस्तदा ।।"}, {"c": "1.48", "n": "5", "i": 1677, "v": "तत्र होता बभूवाथ ब्राह्मणश्चण्डभार्गवः । च्यवनस्यान्वये जातः ख्यातो वेदविदां वरः ।।"}, {"c": "1.48", "n": "6", "i": 1678, "v": "उद्गाता ब्राह्मणो वृद्धो विद्वान्कौत्सार्यजैमिनिः । ब्रह्माभवच्छार्ङ्गरवो अध्वर्युर्बोधपिङ्गलः ।।"}, {"c": "1.48", "n": "7", "i": 1679, "v": "सदस्यश्चाभवद्व्यासः पुत्रशिष्यसहायवान् । उद्दालकः शमठकः श्वेतकेतुश्च पञ्चमः ।।"}, {"c": "1.48", "n": "8", "i": 1680, "v": "असितो देवलश्चैव नारदः पर्वतस्तथा । आत्रेयः कुण्डजठरो द्विजः कुटिघटस्तथा ।।"}, {"c": "1.48", "n": "9", "i": 1681, "v": "वात्स्यः श्रुतश्रवा वृद्धस्तपःस्वाध्यायशीलवान् । कहोडो देवशर्मा च मौद्गल्यः शमसौभरः ।।"}, {"c": "1.48", "n": "10", "i": 1682, "v": "एते चान्ये च बहवो ब्राह्मणाः संशितव्रताः । सदस्या अभवंस्तत्र सत्रे पारिक्षितस्य ह ।।"}, {"c": "1.48", "n": "11", "i": 1683, "v": "जुह्वत्स्वृत्विक्ष्वथ तदा सर्पसत्रे महाक्रतौ । अहयः प्रापतंस्तत्र घोराः प्राणिभयावहाः ।।"}, {"c": "1.48", "n": "12", "i": 1684, "v": "वसामेदोवहाः कुल्या नागानां संप्रवर्तिताः । ववौ गन्धश्च तुमुलो दह्यतामनिशं तदा ।।"}, {"c": "1.48", "n": "13", "i": 1685, "v": "पततां चैव नागानां धिष्ठितानां तथाम्बरे । अश्रूयतानिशं शब्दः पच्यतां चाग्निना भृशम् ।।"}, {"c": "1.48", "n": "14", "i": 1686, "v": "तक्षकस्तु स नागेन्द्रः पुरंदरनिवेशनम् । गतः श्रुत्वैव राजानं दीक्षितं जनमेजयम् ।।"}, {"c": "1.48", "n": "15", "i": 1687, "v": "ततः सर्वं यथावृत्तमाख्याय भुजगोत्तमः । अगच्छच्छरणं भीत आगस्कृत्वा पुरंदरम् ।।"}, {"c": "1.48", "n": "16", "i": 1688, "v": "तमिन्द्रः प्राह सुप्रीतो न तवास्तीह तक्षक । भयं नागेन्द्र तस्माद्वै सर्पसत्रात्कथंचन ।।"}, {"c": "1.48", "n": "17", "i": 1689, "v": "प्रसादितो मया पूर्वं तवार्थाय पितामहः । तस्मात्तव भयं नास्ति व्येतु ते मानसो ज्वरः ।।"}, {"c": "1.48", "n": "18", "i": 1690, "v": "एवमाश्वासितस्तेन ततः स भुजगोत्तमः । उवास भवने तत्र शक्रस्य मुदितः सुखी ।।"}, {"c": "1.48", "n": "19", "i": 1691, "v": "अजस्रं निपतत्स्वग्नौ नागेषु भृशदुःखितः । अल्पशेषपरीवारो वासुकिः पर्यतप्यत ।।"}, {"c": "1.48", "n": "20", "i": 1692, "v": "कश्मलं चाविशद्घोरं वासुकिं पन्नगेश्वरम् । स घूर्णमानहृदयो भगिनीमिदमब्रवीत् ।।"}, {"c": "1.48", "n": "21", "i": 1693, "v": "दह्यन्तेऽङ्गानि मे भद्रे दिशो न प्रतिभान्ति च । सीदामीव च संमोहाद्घूर्णतीव च मे मनः ।।"}, {"c": "1.48", "n": "22", "i": 1694, "v": "दृष्टिर्भ्रमति मेऽतीव हृदयं दीर्यतीव च । पतिष्याम्यवशोऽद्याहं तस्मिन्दीप्ते विभावसौ ।।"}, {"c": "1.48", "n": "23", "i": 1695, "v": "पारिक्षितस्य यज्ञोऽसौ वर्ततेऽस्मज्जिघांसया । व्यक्तं मयापि गन्तव्यं पितृराजनिवेशनम् ।।"}, {"c": "1.48", "n": "24", "i": 1696, "v": "अयं स कालः संप्राप्तो यदर्थमसि मे स्वसः । जरत्कारोः पुरा दत्ता सा त्राह्यस्मान्सबान्धवान् ।।"}, {"c": "1.48", "n": "25", "i": 1697, "v": "आस्तीकः किल यज्ञं तं वर्तन्तं भुजगोत्तमे । प्रतिषेत्स्यति मां पूर्वं स्वयमाह पितामहः ।।"}, {"c": "1.48", "n": "26", "i": 1698, "v": "तद्वत्से ब्रूहि वत्सं स्वं कुमारं वृद्धसंमतम् । ममाद्य त्वं सभृत्यस्य मोक्षार्थं वेदवित्तमम् ।।"}, {"c": "1.49", "t": "सूत उवाच ।"}, {"c": "1.49", "n": "1", "i": 1699, "v": "तत आहूय पुत्रं स्वं जरत्कारुर्भुजंगमा । वासुकेर्नागराजस्य वचनादिदमब्रवीत् ।।"}, {"c": "1.49", "n": "2", "i": 1700, "v": "अहं तव पितुः पुत्र भ्रात्रा दत्ता निमित्ततः । कालः स चायं संप्राप्तस्तत्कुरुष्व यथातथम् ।।"}, {"c": "1.49", "t": "आस्तीक उवाच ।"}, {"c": "1.49", "n": "3", "i": 1701, "v": "किंनिमित्तं मम पितुर्दत्ता त्वं मातुलेन मे । तन्ममाचक्ष्व तत्त्वेन श्रुत्वा कर्तास्मि तत्तथा ।।"}, {"c": "1.49", "t": "सूत उवाच ।"}, {"c": "1.49", "n": "4", "i": 1702, "v": "तत आचष्ट सा तस्मै बान्धवानां हितैषिणी । भगिनी नागराजस्य जरत्कारुरविक्लवा ।।"}, {"c": "1.49", "n": "5", "i": 1703, "v": "भुजगानामशेषाणां माता कद्रूरिति श्रुतिः । तया शप्ता रुषितया सुता यस्मान्निबोध तत् ।।"}, {"c": "1.49", "n": "6", "i": 1704, "v": "उच्चैःश्रवाः सोऽश्वराजो यन्मिथ्या न कृतो मम । विनतानिमित्तं पणिते दासभावाय पुत्रकाः ।।"}, {"c": "1.49", "n": "7", "i": 1705, "v": "जनमेजयस्य वो यज्ञे धक्ष्यत्यनिलसारथिः । तत्र पञ्चत्वमापन्नाः प्रेतलोकं गमिष्यथ ।।"}, {"c": "1.49", "n": "8", "i": 1706, "v": "तां च शप्तवतीमेवं साक्षाल्लोकपितामहः । एवमस्त्विति तद्वाक्यं प्रोवाचानुमुमोद च ।।"}, {"c": "1.49", "n": "9", "i": 1707, "v": "वासुकिश्चापि तच्छ्रुत्वा पितामहवचस्तदा । अमृते मथिते तात देवाञ्शरणमीयिवान् ।।"}, {"c": "1.49", "n": "10", "i": 1708, "v": "सिद्धार्थाश्च सुराः सर्वे प्राप्यामृतमनुत्तमम् । भ्रातरं मे पुरस्कृत्य प्रजापतिमुपागमन् ।।"}, {"c": "1.49", "n": "11", "i": 1709, "v": "ते तं प्रसादयामासुर्देवाः सर्वे पितामहम् । राज्ञा वासुकिना सार्धं स शापो न भवेदिति ।।"}, {"c": "1.49", "n": "12", "i": 1710, "v": "वासुकिर्नागराजोऽयं दुःखितो ज्ञातिकारणात् । अभिशापः स मात्रास्य भगवन्न भवेदिति ।।"}, {"c": "1.49", "t": "ब्रह्मोवाच ।"}, {"c": "1.49", "n": "13", "i": 1711, "v": "जरत्कारुर्जरत्कारुं यां भार्यां समवाप्स्यति । तत्र जातो द्विजः शापाद्भुजगान्मोक्षयिष्यति ।।"}, {"c": "1.49", "t": "जरत्कारुरुवाच ।"}, {"c": "1.49", "n": "14", "i": 1712, "v": "एतच्छ्रुत्वा तु वचनं वासुकिः पन्नगेश्वरः । प्रादान्माममरप्रख्य तव पित्रे महात्मने । प्रागेवानागते काले तत्र त्वं मय्यजायथाः ।।"}, {"c": "1.49", "n": "15", "i": 1713, "v": "अयं स कालः संप्राप्तो भयान्नस्त्रातुमर्हसि । भ्रातरं चैव मे तस्मात्त्रातुमर्हसि पावकात् ।।"}, {"c": "1.49", "n": "16", "i": 1714, "v": "अमोघं नः कृतं तत्स्याद्यदहं तव धीमते । पित्रे दत्ता विमोक्षार्थं कथं वा पुत्र मन्यसे ।।"}, {"c": "1.49", "t": "सूत उवाच ।"}, {"c": "1.49", "n": "17", "i": 1715, "v": "एवमुक्तस्तथेत्युक्त्वा सोऽस्तीको मातरं तदा । अब्रवीद्दुःखसंतप्तं वासुकिं जीवयन्निव ।।"}, {"c": "1.49", "n": "18", "i": 1716, "v": "अहं त्वां मोक्षयिष्यामि वासुके पन्नगोत्तम । तस्माच्छापान्महासत्त्व सत्यमेतद्ब्रवीमि ते ।।"}, {"c": "1.49", "n": "19", "i": 1717, "v": "भव स्वस्थमना नाग न हि ते विद्यते भयम् । प्रयतिष्ये तथा सौम्य यथा श्रेयो भविष्यति । न मे वागनृतं प्राह स्वैरेष्वपि कुतोऽन्यथा ।।"}, {"c": "1.49", "n": "20", "i": 1718, "v": "तं वै नृपवरं गत्वा दीक्षितं जनमेजयम् । वाग्भिर्मङ्गलयुक्ताभिस्तोषयिष्येऽद्य मातुल । यथा स यज्ञो नृपतेर्निर्वर्तिष्यति सत्तम ।।"}, {"c": "1.49", "n": "21", "i": 1719, "v": "स संभावय नागेन्द्र मयि सर्वं महामते । न ते मयि मनो जातु मिथ्या भवितुमर्हति ।।"}, {"c": "1.49", "t": "वासुकिरुवाच ।"}, {"c": "1.49", "n": "22", "i": 1720, "v": "आस्तीक परिघूर्णामि हृदयं मे विदीर्यते । दिशश्च न प्रजानामि ब्रह्मदण्डनिपीडितः ।।"}, {"c": "1.49", "t": "आस्तीक उवाच ।"}, {"c": "1.49", "n": "23", "i": 1721, "v": "न संतापस्त्वया कार्यः कथंचित्पन्नगोत्तम । दीप्तादग्नेः समुत्पन्नं नाशयिष्यामि ते भयम् ।।"}, {"c": "1.49", "n": "24", "i": 1722, "v": "ब्रह्मदण्डं महाघोरं कालाग्निसमतेजसम् । नाशयिष्यामि मात्र त्वं भयं कार्षीः कथंचन ।।"}, {"c": "1.49", "t": "सूत उवाच ।"}, {"c": "1.49", "n": "25", "i": 1723, "v": "ततः स वासुकेर्घोरमपनीय मनोज्वरम् । आधाय चात्मनोऽङ्गेषु जगाम त्वरितो भृशम् ।।"}, {"c": "1.49", "n": "26", "i": 1724, "v": "जनमेजयस्य तं यज्ञं सर्वैः समुदितं गुणैः । मोक्षाय भुजगेन्द्राणामास्तीको द्विजसत्तमः ।।"}, {"c": "1.49", "n": "27", "i": 1725, "v": "स गत्वापश्यदास्तीको यज्ञायतनमुत्तमम् । वृतं सदस्यैर्बहुभिः सूर्यवह्निसमप्रभैः ।।"}, {"c": "1.49", "n": "28", "i": 1726, "v": "स तत्र वारितो द्वाःस्थैः प्रविशन्द्विजसत्तमः । अभितुष्टाव तं यज्ञं प्रवेशार्थी द्विजोत्तमः ।।"}, {"c": "1.50", "t": "आस्तीक उवाच ।"}, {"c": "1.50", "n": "1", "i": 1727, "v": "सोमस्य यज्ञो वरुणस्य यज्ञः; प्रजापतेर्यज्ञ आसीत्प्रयागे । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "2", "i": 1728, "v": "शक्रस्य यज्ञः शतसंख्य उक्त;स्तथापरस्तुल्यसंख्यः शतं वै । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "3", "i": 1729, "v": "यमस्य यज्ञो हरिमेधसश्च; यथा यज्ञो रन्तिदेवस्य राज्ञः । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "4", "i": 1730, "v": "गयस्य यज्ञः शशबिन्दोश्च राज्ञो; यज्ञस्तथा वैश्रवणस्य राज्ञः । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "5", "i": 1731, "v": "नृगस्य यज्ञस्त्वजमीढस्य चासी;द्यथा यज्ञो दाशरथेश्च राज्ञः । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "6", "i": 1732, "v": "यज्ञः श्रुतो नो दिवि देवसूनो;र्युधिष्ठिरस्याजमीढस्य राज्ञः । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "7", "i": 1733, "v": "कृष्णस्य यज्ञः सत्यवत्याः सुतस्य; स्वयं च कर्म प्रचकार यत्र । तथा यज्ञोऽयं तव भारताग्र्य; पारिक्षित स्वस्ति नोऽस्तु प्रियेभ्यः ।।"}, {"c": "1.50", "n": "8", "i": 1734, "v": "इमे हि ते सूर्यहुताशवर्चसः; समासते वृत्रहणः क्रतुं यथा । नैषां ज्ञानं विद्यते ज्ञातुमद्य; दत्तं येभ्यो न प्रणश्येत्कथंचित् ।।"}, {"c": "1.50", "n": "9", "i": 1735, "v": "ऋत्विक्समो नास्ति लोकेषु चैव; द्वैपायनेनेति विनिश्चितं मे । एतस्य शिष्या हि क्षितिं चरन्ति; सर्वर्त्विजः कर्मसु स्वेषु दक्षाः ।।"}, {"c": "1.50", "n": "10", "i": 1736, "v": "विभावसुश्चित्रभानुर्महात्मा; हिरण्यरेता विश्वभुक्कृष्णवर्त्मा । प्रदक्षिणावर्तशिखः प्रदीप्तो; हव्यं तवेदं हुतभुग्वष्टि देवः ।।"}, {"c": "1.50", "n": "11", "i": 1737, "v": "नेह त्वदन्यो विद्यते जीवलोके; समो नृपः पालयिता प्रजानाम् । धृत्या च ते प्रीतमनाः सदाहं; त्वं वा राजा धर्मराजो यमो वा ।।"}, {"c": "1.50", "n": "12", "i": 1738, "v": "शक्रः साक्षाद्वज्रपाणिर्यथेह; त्राता लोकेऽस्मिंस्त्वं तथेह प्रजानाम् । मतस्त्वं नः पुरुषेन्द्रेह लोके; न च त्वदन्यो गृहपतिरस्ति यज्ञे ।।"}, {"c": "1.50", "n": "13", "i": 1739, "v": "खट्वाङ्गनाभागदिलीपकल्पो; ययातिमान्धातृसमप्रभावः । आदित्यतेजःप्रतिमानतेजा; भीष्मो यथा भ्राजसि सुव्रतस्त्वम् ।।"}, {"c": "1.50", "n": "14", "i": 1740, "v": "वाल्मीकिवत्ते निभृतं सुधैर्यं; वसिष्ठवत्ते नियतश्च कोपः । प्रभुत्वमिन्द्रेण समं मतं मे; द्युतिश्च नारायणवद्विभाति ।।"}, {"c": "1.50", "n": "15", "i": 1741, "v": "यमो यथा धर्मविनिश्चयज्ञः; कृष्णो यथा सर्वगुणोपपन्नः । श्रियां निवासोऽसि यथा वसूनां; निधानभूतोऽसि तथा क्रतूनाम् ।।"}, {"c": "1.50", "n": "16", "i": 1742, "v": "दम्भोद्भवेनासि समो बलेन; रामो यथा शस्त्रविदस्त्रविच्च । और्वत्रिताभ्यामसि तुल्यतेजा; दुष्प्रेक्षणीयोऽसि भगीरथो वा ।।"}, {"c": "1.50", "t": "सूत उवाच ।"}, {"c": "1.50", "n": "17", "i": 1743, "v": "एवं स्तुताः सर्व एव प्रसन्ना; राजा सदस्या ऋत्विजो हव्यवाहः । तेषां दृष्ट्वा भावितानीङ्गितानि; प्रोवाच राजा जनमेजयोऽथ ।।"}, {"c": "1.51", "t": "जनमेजय उवाच ।"}, {"c": "1.51", "n": "1", "i": 1744, "v": "बालो वाक्यं स्थविर इव प्रभाषते; नायं बालः स्थविरोऽयं मतो मे । इच्छाम्यहं वरमस्मै प्रदातुं; तन्मे विप्रा वितरध्वं समेताः ।।"}, {"c": "1.51", "t": "सदस्या ऊचुः ।"}, {"c": "1.51", "n": "2", "i": 1745, "v": "बालोऽपि विप्रो मान्य एवेह राज्ञां; यश्चाविद्वान्यश्च विद्वान्यथावत् । सर्वान्कामांस्त्वत्त एषोऽर्हतेऽद्य; यथा च नस्तक्षक एति शीघ्रम् ।।"}, {"c": "1.51", "t": "सूत उवाच ।"}, {"c": "1.51", "n": "3", "i": 1746, "v": "व्याहर्तुकामे वरदे नृपे द्विजं; वरं वृणीष्वेति ततोऽभ्युवाच । होता वाक्यं नातिहृष्टान्तरात्मा; कर्मण्यस्मिंस्तक्षको नैति तावत् ।।"}, {"c": "1.51", "t": "जनमेजय उवाच ।"}, {"c": "1.51", "n": "4", "i": 1747, "v": "यथा चेदं कर्म समाप्यते मे; यथा च नस्तक्षक एति शीघ्रम् । तथा भवन्तः प्रयतन्तु सर्वे; परं शक्त्या स हि मे विद्विषाणः ।।"}, {"c": "1.51", "t": "ऋत्विज ऊचुः ।"}, {"c": "1.51", "n": "5", "i": 1748, "v": "यथा शास्त्राणि नः प्राहुर्यथा शंसति पावकः । इन्द्रस्य भवने राजंस्तक्षको भयपीडितः ।।"}, {"c": "1.51", "t": "सूत उवाच ।"}, {"c": "1.51", "n": "6", "i": 1749, "v": "यथा सूतो लोहिताक्षो महात्मा; पौराणिको वेदितवान्पुरस्तात् । स राजानं प्राह पृष्टस्तदानीं; यथाहुर्विप्रास्तद्वदेतन्नृदेव ।।"}, {"c": "1.51", "n": "7", "i": 1750, "v": "पुराणमागम्य ततो ब्रवीम्यहं; दत्तं तस्मै वरमिन्द्रेण राजन् । वसेह त्वं मत्सकाशे सुगुप्तो; न पावकस्त्वां प्रदहिष्यतीति ।।"}, {"c": "1.51", "n": "8", "i": 1751, "v": "एतच्छ्रुत्वा दीक्षितस्तप्यमान; आस्ते होतारं चोदयन्कर्मकाले । होता च यत्तः स जुहाव मन्त्रै;रथो इन्द्रः स्वयमेवाजगाम ।।"}, {"c": "1.51", "n": "9", "i": 1752, "v": "विमानमारुह्य महानुभावः; सर्वैर्देवैः परिसंस्तूयमानः । बलाहकैश्चाप्यनुगम्यमानो; विद्याधरैरप्सरसां गणैश्च ।।"}, {"c": "1.51", "n": "10", "i": 1753, "v": "तस्योत्तरीये निहितः स नागो; भयोद्विग्नः शर्म नैवाभ्यगच्छत् । ततो राजा मन्त्रविदोऽब्रवीत्पुनः; क्रुद्धो वाक्यं तक्षकस्यान्तमिच्छन् ।।"}, {"c": "1.51", "n": "11", "i": 1754, "v": "इन्द्रस्य भवने विप्रा यदि नागः स तक्षकः । तमिन्द्रेणैव सहितं पातयध्वं विभावसौ ।।"}, {"c": "1.51", "t": "ऋत्विज ऊचुः ।"}, {"c": "1.51", "n": "12", "i": 1755, "v": "अयमायाति वै तूर्णं तक्षकस्ते वशं नृप । श्रूयतेऽस्य महान्नादो रुवतो भैरवं भयात् ।।"}, {"c": "1.51", "n": "13", "i": 1756, "v": "नूनं मुक्तो वज्रभृता स नागो; भ्रष्टश्चाङ्कान्मन्त्रविस्रस्तकायः । घूर्णन्नाकाशे नष्टसंज्ञोऽभ्युपैति; तीव्रान्निःश्वासान्निःश्वसन्पन्नगेन्द्रः ।।"}, {"c": "1.51", "n": "14", "i": 1757, "v": "वर्तते तव राजेन्द्र कर्मैतद्विधिवत्प्रभो । अस्मै तु द्विजमुख्याय वरं त्वं दातुमर्हसि ।।"}, {"c": "1.51", "t": "जनमेजय उवाच ।"}, {"c": "1.51", "n": "15", "i": 1758, "v": "बालाभिरूपस्य तवाप्रमेय; वरं प्रयच्छामि यथानुरूपम् । वृणीष्व यत्तेऽभिमतं हृदि स्थितं; तत्ते प्रदास्याम्यपि चेददेयम् ।।"}, {"c": "1.51", "t": "सूत उवाच ।"}, {"c": "1.51", "n": "16", "i": 1759, "v": "पतिष्यमाणे नागेन्द्रे तक्षके जातवेदसि । इदमन्तरमित्येवं तदास्तीकोऽभ्यचोदयत् ।।"}, {"c": "1.51", "n": "17", "i": 1760, "v": "वरं ददासि चेन्मह्यं वृणोमि जनमेजय । सत्रं ते विरमत्वेतन्न पतेयुरिहोरगाः ।।"}, {"c": "1.51", "n": "18", "i": 1761, "v": "एवमुक्तस्ततो राजा ब्रह्मन्पारिक्षितस्तदा । नातिहृष्टमना वाक्यमास्तीकमिदमब्रवीत् ।।"}, {"c": "1.51", "n": "19", "i": 1762, "v": "सुवर्णं रजतं गाश्च यच्चान्यन्मन्यसे विभो । तत्ते दद्यां वरं विप्र न निवर्तेत्क्रतुर्मम ।।"}, {"c": "1.51", "t": "आस्तीक उवाच ।"}, {"c": "1.51", "n": "20", "i": 1763, "v": "सुवर्णं रजतं गाश्च न त्वां राजन्वृणोम्यहम् । सत्रं ते विरमत्वेतत्स्वस्ति मातृकुलस्य नः ।।"}, {"c": "1.51", "t": "सूत उवाच ।"}, {"c": "1.51", "n": "21", "i": 1764, "v": "आस्तीकेनैवमुक्तस्तु राजा पारिक्षितस्तदा । पुनः पुनरुवाचेदमास्तीकं वदतां वरम् ।।"}, {"c": "1.51", "n": "22", "i": 1765, "v": "अन्यं वरय भद्रं ते वरं द्विजवरोत्तम । अयाचत न चाप्यन्यं वरं स भृगुनन्दन ।।"}, {"c": "1.51", "n": "23", "i": 1766, "v": "ततो वेदविदस्तत्र सदस्याः सर्व एव तम् । राजानमूचुः सहिता लभतां ब्राह्मणो वरम् ।।"}, {"c": "1.52", "t": "शौनक उवाच ।"}, {"c": "1.52", "n": "1", "i": 1767, "v": "ये सर्पाः सर्पसत्रेऽस्मिन्पतिता हव्यवाहने । तेषां नामानि सर्वेषां श्रोतुमिच्छामि सूतज ।।"}, {"c": "1.52", "t": "सूत उवाच ।"}, {"c": "1.52", "n": "2", "i": 1768, "v": "सहस्राणि बहून्यस्मिन्प्रयुतान्यर्बुदानि च । न शक्यं परिसंख्यातुं बहुत्वाद्वेदवित्तम ।।"}, {"c": "1.52", "n": "3", "i": 1769, "v": "यथास्मृति तु नामानि पन्नगानां निबोध मे । उच्यमानानि मुख्यानां हुतानां जातवेदसि ।।"}, {"c": "1.52", "n": "4", "i": 1770, "v": "वासुकेः कुलजांस्तावत्प्राधान्येन निबोध मे । नीलरक्तान्सितान्घोरान्महाकायान्विषोल्बणान् ।।"}, {"c": "1.52", "n": "5", "i": 1771, "v": "कोटिको मानसः पूर्णः सहः पैलो हलीसकः । पिच्छिलः कोणपश्चक्रः कोणवेगः प्रकालनः ।।"}, {"c": "1.52", "n": "6", "i": 1772, "v": "हिरण्यवाहः शरणः कक्षकः कालदन्तकः । एते वासुकिजा नागाः प्रविष्टा हव्यवाहनम् ।।"}, {"c": "1.52", "n": "7", "i": 1773, "v": "तक्षकस्य कुले जातान्प्रवक्ष्यामि निबोध तान् । पुच्छण्डको मण्डलकः पिण्डभेत्ता रभेणकः ।।"}, {"c": "1.52", "n": "8", "i": 1774, "v": "उच्छिखः सुरसो द्रङ्गो बलहेडो विरोहणः । शिलीशलकरो मूकः सुकुमारः प्रवेपनः ।।"}, {"c": "1.52", "n": "9", "i": 1775, "v": "मुद्गरः शशरोमा च सुमना वेगवाहनः । एते तक्षकजा नागाः प्रविष्टा हव्यवाहनम् ।।"}, {"c": "1.52", "n": "10", "i": 1776, "v": "पारावतः पारियात्रः पाण्डरो हरिणः कृशः । विहंगः शरभो मोदः प्रमोदः संहताङ्गदः ।।"}, {"c": "1.52", "n": "11", "i": 1777, "v": "ऐरावतकुलादेते प्रविष्टा हव्यवाहनम् । कौरव्यकुलजान्नागाञ्शृणु मे द्विजसत्तम ।।"}, {"c": "1.52", "n": "12", "i": 1778, "v": "ऐण्डिलः कुण्डलो मुण्डो वेणिस्कन्धः कुमारकः । बाहुकः शृङ्गवेगश्च धूर्तकः पातपातरौ ।।"}, {"c": "1.52", "n": "13", "i": 1779, "v": "धृतराष्ट्रकुले जाताञ्शृणु नागान्यथातथम् । कीर्त्यमानान्मया ब्रह्मन्वातवेगान्विषोल्बणान् ।।"}, {"c": "1.52", "n": "14", "i": 1780, "v": "शङ्कुकर्णः पिङ्गलकः कुठारमुखमेचकौ । पूर्णाङ्गदः पूर्णमुखः प्रहसः शकुनिर्हरिः ।।"}, {"c": "1.52", "n": "15", "i": 1781, "v": "आमाहठः कोमठकः श्वसनो मानवो वटः । भैरवो मुण्डवेदाङ्गः पिशङ्गश्चोद्रपारगः ।।"}, {"c": "1.52", "n": "16", "i": 1782, "v": "ऋषभो वेगवान्नाम पिण्डारकमहाहनू । रक्ताङ्गः सर्वसारङ्गः समृद्धः पाटराक्षसौ ।।"}, {"c": "1.52", "n": "17", "i": 1783, "v": "वराहको वारणकः सुमित्रश्चित्रवेदिकः । पराशरस्तरुणको मणिस्कन्धस्तथारुणिः ।।"}, {"c": "1.52", "n": "18", "i": 1784, "v": "इति नागा मया ब्रह्मन्कीर्तिताः कीर्तिवर्धनाः । प्राधान्येन बहुत्वात्तु न सर्वे परिकीर्तिताः ।।"}, {"c": "1.52", "n": "19", "i": 1785, "v": "एतेषां पुत्रपौत्रास्तु प्रसवस्य च संततिः । न शक्याः परिसंख्यातुं ये दीप्तं पावकं गताः ।।"}, {"c": "1.52", "n": "20", "i": 1786, "v": "सप्तशीर्षा द्विशीर्षाश्च पञ्चशीर्षास्तथापरे । कालानलविषा घोरा हुताः शतसहस्रशः ।।"}, {"c": "1.52", "n": "21", "i": 1787, "v": "महाकाया महावीर्याः शैलशृङ्गसमुच्छ्रयाः । योजनायामविस्तारा द्वियोजनसमायताः ।।"}, {"c": "1.52", "n": "22", "i": 1788, "v": "कामरूपाः कामगमा दीप्तानलविषोल्बणाः । दग्धास्तत्र महासत्रे ब्रह्मदण्डनिपीडिताः ।।"}, {"c": "1.53", "t": "सूत उवाच ।"}, {"c": "1.53", "n": "1", "i": 1789, "v": "इदमत्यद्भुतं चान्यदास्तीकस्यानुशुश्रुमः । तथा वरैश्छन्द्यमाने राज्ञा पारिक्षितेन ह ।।"}, {"c": "1.53", "n": "2", "i": 1790, "v": "इन्द्रहस्ताच्च्युतो नागः ख एव यदतिष्ठत । ततश्चिन्तापरो राजा बभूव जनमेजयः ।।"}, {"c": "1.53", "n": "3", "i": 1791, "v": "हूयमाने भृशं दीप्ते विधिवत्पावके तदा । न स्म स प्रापतद्वह्नौ तक्षको भयपीडितः ।।"}, {"c": "1.53", "t": "शौनक उवाच ।"}, {"c": "1.53", "n": "4", "i": 1792, "v": "किं सूत तेषां विप्राणां मन्त्रग्रामो मनीषिणाम् । न प्रत्यभात्तदाग्नौ यन्न पपात स तक्षकः ।।"}, {"c": "1.53", "t": "सूत उवाच ।"}, {"c": "1.53", "n": "5", "i": 1793, "v": "तमिन्द्रहस्ताद्विस्रस्तं विसंज्ञं पन्नगोत्तमम् । आस्तीकस्तिष्ठ तिष्ठेति वाचस्तिस्रोऽभ्युदैरयत् ।।"}, {"c": "1.53", "n": "6", "i": 1794, "v": "वितस्थे सोऽन्तरिक्षेऽथ हृदयेन विदूयता । यथा तिष्ठेत वै कश्चिद्गोचक्रस्यान्तरा नरः ।।"}, {"c": "1.53", "n": "7", "i": 1795, "v": "ततो राजाब्रवीद्वाक्यं सदस्यैश्चोदितो भृशम् । काममेतद्भवत्वेवं यथास्तीकस्य भाषितम् ।।"}, {"c": "1.53", "n": "8", "i": 1796, "v": "समाप्यतामिदं कर्म पन्नगाः सन्त्वनामयाः । प्रीयतामयमास्तीकः सत्यं सूतवचोऽस्तु तत् ।।"}, {"c": "1.53", "n": "9", "i": 1797, "v": "ततो हलहलाशब्दः प्रीतिजः समवर्तत । आस्तीकस्य वरे दत्ते तथैवोपरराम च ।।"}, {"c": "1.53", "n": "10", "i": 1798, "v": "स यज्ञः पाण्डवेयस्य राज्ञः पारिक्षितस्य ह । प्रीतिमांश्चाभवद्राजा भारतो जनमेजयः ।।"}, {"c": "1.53", "n": "11", "i": 1799, "v": "ऋत्विग्भ्यः ससदस्येभ्यो ये तत्रासन्समागताः । तेभ्यश्च प्रददौ वित्तं शतशोऽथ सहस्रशः ।।"}, {"c": "1.53", "n": "12", "i": 1800, "v": "लोहिताक्षाय सूताय तथा स्थपतये विभुः । येनोक्तं तत्र सत्राग्रे यज्ञस्य विनिवर्तनम् ।।"}, {"c": "1.53", "n": "13", "i": 1801, "v": "निमित्तं ब्राह्मण इति तस्मै वित्तं ददौ बहु । ततश्चकारावभृथं विधिदृष्टेन कर्मणा ।।"}, {"c": "1.53", "n": "14", "i": 1802, "v": "आस्तीकं प्रेषयामास गृहानेव सुसत्कृतम् । राजा प्रीतमनाः प्रीतं कृतकृत्यं मनीषिणम् ।।"}, {"c": "1.53", "n": "15", "i": 1803, "v": "पुनरागमनं कार्यमिति चैनं वचोऽब्रवीत् । भविष्यसि सदस्यो मे वाजिमेधे महाक्रतौ ।।"}, {"c": "1.53", "n": "16", "i": 1804, "v": "तथेत्युक्त्वा प्रदुद्राव स चास्तीको मुदा युतः । कृत्वा स्वकार्यमतुलं तोषयित्वा च पार्थिवम् ।।"}, {"c": "1.53", "n": "17", "i": 1805, "v": "स गत्वा परमप्रीतो मातरं मातुलं च तम् । अभिगम्योपसंगृह्य यथावृत्तं न्यवेदयत् ।।"}, {"c": "1.53", "n": "18", "i": 1806, "v": "एतच्छ्रुत्वा प्रीयमाणाः समेता; ये तत्रासन्पन्नगा वीतमोहाः । तेऽऽस्तीके वै प्रीतिमन्तो बभूवु;रूचुश्चैनं वरमिष्टं वृणीष्व ।।"}, {"c": "1.53", "n": "19", "i": 1807, "v": "भूयो भूयः सर्वशस्तेऽब्रुवंस्तं; किं ते प्रियं करवामोऽद्य विद्वन् । प्रीता वयं मोक्षिताश्चैव सर्वे; कामं किं ते करवामोऽद्य वत्स ।।"}, {"c": "1.53", "t": "आस्तीक उवाच ।"}, {"c": "1.53", "n": "20", "i": 1808, "v": "सायं प्रातः सुप्रसन्नात्मरूपा; लोके विप्रा मानवाश्चेतरेऽपि । धर्माख्यानं ये वदेयुर्ममेदं; तेषां युष्मद्भ्यो नैव किंचिद्भयं स्यात् ।।"}, {"c": "1.53", "t": "सूत उवाच ।"}, {"c": "1.53", "n": "21", "i": 1809, "v": "तैश्चाप्युक्तो भागिनेयः प्रसन्नै;रेतत्सत्यं काममेवं चरन्तः । प्रीत्या युक्ता ईप्सितं सर्वशस्ते; कर्तारः स्म प्रवणा भागिनेय ।।"}, {"c": "1.53", "n": "22", "i": 1810, "v": "जरत्कारोर्जरत्कार्वां समुत्पन्नो महायशाः । आस्तीकः सत्यसंधो मां पन्नगेभ्योऽभिरक्षतु ।।"}, {"c": "1.53", "n": "23", "i": 1811, "v": "असितं चार्तिमन्तं च सुनीथं चापि यः स्मरेत् । दिवा वा यदि वा रात्रौ नास्य सर्पभयं भवेत् ।।"}, {"c": "1.53", "t": "सूत उवाच ।"}, {"c": "1.53", "n": "24", "i": 1812, "v": "मोक्षयित्वा स भुजगान्सर्पसत्राद्द्विजोत्तमः । जगाम काले धर्मात्मा दिष्टान्तं पुत्रपौत्रवान् ।।"}, {"c": "1.53", "n": "25", "i": 1813, "v": "इत्याख्यानं मयास्तीकं यथावत्कीर्तितं तव । यत्कीर्तयित्वा सर्पेभ्यो न भयं विद्यते क्वचित् ।।"}, {"c": "1.53", "n": "26", "i": 1814, "v": "श्रुत्वा धर्मिष्ठमाख्यानमास्तीकं पुण्यवर्धनम् । आस्तीकस्य कवेर्विप्र श्रीमच्चरितमादितः ।।"}, {"c": "1.53", "t": "शौनक उवाच ।"}, {"c": "1.53", "n": "27", "i": 1815, "v": "भृगुवंशात्प्रभृत्येव त्वया मे कथितं महत् । आख्यानमखिलं तात सौते प्रीतोऽस्मि तेन ते ।।"}, {"c": "1.53", "n": "28", "i": 1816, "v": "प्रक्ष्यामि चैव भूयस्त्वां यथावत्सूतनन्दन । यां कथां व्याससंपन्नां तां च भूयः प्रचक्ष्व मे ।।"}, {"c": "1.53", "n": "29", "i": 1817, "v": "तस्मिन्परमदुष्प्रापे सर्पसत्रे महात्मनाम् । कर्मान्तरेषु विधिवत्सदस्यानां महाकवे ।।"}, {"c": "1.53", "n": "30", "i": 1818, "v": "या बभूवुः कथाश्चित्रा येष्वर्थेषु यथातथम् । त्वत्त इच्छामहे श्रोतुं सौते त्वं वै विचक्षणः ।।"}, {"c": "1.53", "t": "सूत उवाच ।"}, {"c": "1.53", "n": "31", "i": 1819, "v": "कर्मान्तरेष्वकथयन्द्विजा वेदाश्रयाः कथाः । व्यासस्त्वकथयन्नित्यमाख्यानं भारतं महत् ।।"}, {"c": "1.53", "t": "शौनक उवाच ।"}, {"c": "1.53", "n": "32", "i": 1820, "v": "महाभारतमाख्यानं पाण्डवानां यशस्करम् । जनमेजयेन यत्पृष्टः कृष्णद्वैपायनस्तदा ।।"}, {"c": "1.53", "n": "33", "i": 1821, "v": "श्रावयामास विधिवत्तदा कर्मान्तरेषु सः । तामहं विधिवत्पुण्यां श्रोतुमिच्छामि वै कथाम् ।।"}, {"c": "1.53", "n": "34", "i": 1822, "v": "मनःसागरसंभूतां महर्षेः पुण्यकर्मणः । कथयस्व सतां श्रेष्ठ न हि तृप्यामि सूतज ।।"}, {"c": "1.53", "t": "सूत उवाच ।"}, {"c": "1.53", "n": "35", "i": 1823, "v": "हन्त ते कथयिष्यामि महदाख्यानमुत्तमम् । कृष्णद्वैपायनमतं महाभारतमादितः ।।"}, {"c": "1.53", "n": "36", "i": 1824, "v": "तज्जुषस्वोत्तममते कथ्यमानं मया द्विज । शंसितुं तन्मनोहर्षो ममापीह प्रवर्तते ।।"}, {"c": "1.54", "t": "सूत उवाच ।"}, {"c": "1.54", "n": "1", "i": 1825, "v": "श्रुत्वा तु सर्पसत्राय दीक्षितं जनमेजयम् । अभ्यागच्छदृषिर्विद्वान्कृष्णद्वैपायनस्तदा ।।"}, {"c": "1.54", "n": "2", "i": 1826, "v": "जनयामास यं काली शक्तेः पुत्रात्पराशरात् । कन्यैव यमुनाद्वीपे पाण्डवानां पितामहम् ।।"}, {"c": "1.54", "n": "3", "i": 1827, "v": "जातमात्रश्च यः सद्य इष्ट्या देहमवीवृधत् । वेदांश्चाधिजगे साङ्गान्सेतिहासान्महायशाः ।।"}, {"c": "1.54", "n": "4", "i": 1828, "v": "यं नातितपसा कश्चिन्न वेदाध्ययनेन च । न व्रतैर्नोपवासैश्च न प्रसूत्या न मन्युना ।।"}, {"c": "1.54", "n": "5", "i": 1829, "v": "विव्यासैकं चतुर्धा यो वेदं वेदविदां वरः । परावरज्ञो ब्रह्मर्षिः कविः सत्यव्रतः शुचिः ।।"}, {"c": "1.54", "n": "6", "i": 1830, "v": "यः पाण्डुं धृतराष्ट्रं च विदुरं चाप्यजीजनत् । शंतनोः संततिं तन्वन्पुण्यकीर्तिर्महायशाः ।।"}, {"c": "1.54", "n": "7", "i": 1831, "v": "जनमेजयस्य राजर्षेः स तद्यज्ञसदस्तदा । विवेश शिष्यैः सहितो वेदवेदाङ्गपारगैः ।।"}, {"c": "1.54", "n": "8", "i": 1832, "v": "तत्र राजानमासीनं ददर्श जनमेजयम् । वृतं सदस्यैर्बहुभिर्देवैरिव पुरंदरम् ।।"}, {"c": "1.54", "n": "9", "i": 1833, "v": "तथा मूर्धावसिक्तैश्च नानाजनपदेश्वरैः । ऋत्विग्भिर्देवकल्पैश्च कुशलैर्यज्ञसंस्तरे ।।"}, {"c": "1.54", "n": "10", "i": 1834, "v": "जनमेजयस्तु राजर्षिर्दृष्ट्वा तमृषिमागतम् । सगणोऽभ्युद्ययौ तूर्णं प्रीत्या भरतसत्तमः ।।"}, {"c": "1.54", "n": "11", "i": 1835, "v": "काञ्चनं विष्टरं तस्मै सदस्यानुमते प्रभुः । आसनं कल्पयामास यथा शक्रो बृहस्पतेः ।।"}, {"c": "1.54", "n": "12", "i": 1836, "v": "तत्रोपविष्टं वरदं देवर्षिगणपूजितम् । पूजयामास राजेन्द्रः शास्त्रदृष्टेन कर्मणा ।।"}, {"c": "1.54", "n": "13", "i": 1837, "v": "पाद्यमाचमनीयं च अर्घ्यं गां च विधानतः । पितामहाय कृष्णाय तदर्हाय न्यवेदयत् ।।"}, {"c": "1.54", "n": "14", "i": 1838, "v": "प्रतिगृह्य च तां पूजां पाण्डवाज्जनमेजयात् । गां चैव समनुज्ञाय व्यासः प्रीतोऽभवत्तदा ।।"}, {"c": "1.54", "n": "15", "i": 1839, "v": "तथा संपूजयित्वा तं यत्नेन प्रपितामहम् । उपोपविश्य प्रीतात्मा पर्यपृच्छदनामयम् ।।"}, {"c": "1.54", "n": "16", "i": 1840, "v": "भगवानपि तं दृष्ट्वा कुशलं प्रतिवेद्य च । सदस्यैः पूजितः सर्वैः सदस्यानभ्यपूजयत् ।।"}, {"c": "1.54", "n": "17", "i": 1841, "v": "ततस्तं सत्कृतं सर्वैः सदस्यैर्जनमेजयः । इदं पश्चाद्द्विजश्रेष्ठं पर्यपृच्छत्कृताञ्जलिः ।।"}, {"c": "1.54", "n": "18", "i": 1842, "v": "कुरूणां पाण्डवानां च भवान्प्रत्यक्षदर्शिवान् । तेषां चरितमिच्छामि कथ्यमानं त्वया द्विज ।।"}, {"c": "1.54", "n": "19", "i": 1843, "v": "कथं समभवद्भेदस्तेषामक्लिष्टकर्मणाम् । तच्च युद्धं कथं वृत्तं भूतान्तकरणं महत् ।।"}, {"c": "1.54", "n": "20", "i": 1844, "v": "पितामहानां सर्वेषां दैवेनाविष्टचेतसाम् । कार्त्स्न्येनैतत्समाचक्ष्व भगवन्कुशलो ह्यसि ।।"}, {"c": "1.54", "n": "21", "i": 1845, "v": "तस्य तद्वचनं श्रुत्वा कृष्णद्वैपायनस्तदा । शशास शिष्यमासीनं वैशंपायनमन्तिके ।।"}, {"c": "1.54", "n": "22", "i": 1846, "v": "कुरूणां पाण्डवानां च यथा भेदोऽभवत्पुरा । तदस्मै सर्वमाचक्ष्व यन्मत्तः श्रुतवानसि ।।"}, {"c": "1.54", "n": "23", "i": 1847, "v": "गुरोर्वचनमाज्ञाय स तु विप्रर्षभस्तदा । आचचक्षे ततः सर्वमितिहासं पुरातनम् ।।"}, {"c": "1.54", "n": "24", "i": 1848, "v": "तस्मै राज्ञे सदस्येभ्यः क्षत्रियेभ्यश्च सर्वशः । भेदं राज्यविनाशं च कुरुपाण्डवयोस्तदा ।।"}, {"c": "1.55", "t": "वैशंपायन उवाच ।"}, {"c": "1.55", "n": "1", "i": 1849, "v": "गुरवे प्राङ्नमस्कृत्य मनोबुद्धिसमाधिभिः । संपूज्य च द्विजान्सर्वांस्तथान्यान्विदुषो जनान् ।।"}, {"c": "1.55", "n": "2", "i": 1850, "v": "महर्षेः सर्वलोकेषु विश्रुतस्यास्य धीमतः । प्रवक्ष्यामि मतं कृत्स्नं व्यासस्यामिततेजसः ।।"}, {"c": "1.55", "n": "3", "i": 1851, "v": "श्रोतुं पात्रं च राजंस्त्वं प्राप्येमां भारतीं कथाम् । गुरोर्वक्तुं परिस्पन्दो मुदा प्रोत्साहतीव माम् ।।"}, {"c": "1.55", "n": "4", "i": 1852, "v": "शृणु राजन्यथा भेदः कुरुपाण्डवयोरभूत् । राज्यार्थे द्यूतसंभूतो वनवासस्तथैव च ।।"}, {"c": "1.55", "n": "5", "i": 1853, "v": "यथा च युद्धमभवत्पृथिवीक्षयकारकम् । तत्तेऽहं संप्रवक्ष्यामि पृच्छते भरतर्षभ ।।"}, {"c": "1.55", "n": "6", "i": 1854, "v": "मृते पितरि ते वीरा वनादेत्य स्वमन्दिरम् । नचिरादिव विद्वांसो वेदे धनुषि चाभवन् ।।"}, {"c": "1.55", "n": "7", "i": 1855, "v": "तांस्तथा रूपवीर्यौजःसंपन्नान्पौरसंमतान् । नामृष्यन्कुरवो दृष्ट्वा पाण्डवाञ्श्रीयशोभृतः ।।"}, {"c": "1.55", "n": "8", "i": 1856, "v": "ततो दुर्योधनः क्रूरः कर्णश्च सहसौबलः । तेषां निग्रहनिर्वासान्विविधांस्ते समाचरन् ।।"}, {"c": "1.55", "n": "9", "i": 1857, "v": "ददावथ विषं पापो भीमाय धृतराष्ट्रजः । जरयामास तद्वीरः सहान्नेन वृकोदरः ।।"}, {"c": "1.55", "n": "10", "i": 1858, "v": "प्रमाणकोट्यां संसुप्तं पुनर्बद्ध्वा वृकोदरम् । तोयेषु भीमं गङ्गायाः प्रक्षिप्य पुरमाव्रजत् ।।"}, {"c": "1.55", "n": "11", "i": 1859, "v": "यदा प्रबुद्धः कौन्तेयस्तदा संछिद्य बन्धनम् । उदतिष्ठन्महाराज भीमसेनो गतव्यथः ।।"}, {"c": "1.55", "n": "12", "i": 1860, "v": "आशीविषैः कृष्णसर्पैः सुप्तं चैनमदंशयत् । सर्वेष्वेवाङ्गदेशेषु न ममार च शत्रुहा ।।"}, {"c": "1.55", "n": "13", "i": 1861, "v": "तेषां तु विप्रकारेषु तेषु तेषु महामतिः । मोक्षणे प्रतिघाते च विदुरोऽवहितोऽभवत् ।।"}, {"c": "1.55", "n": "14", "i": 1862, "v": "स्वर्गस्थो जीवलोकस्य यथा शक्रः सुखावहः । पाण्डवानां तथा नित्यं विदुरोऽपि सुखावहः ।।"}, {"c": "1.55", "n": "15", "i": 1863, "v": "यदा तु विविधोपायैः संवृतैर्विवृतैरपि । नाशक्नोद्विनिहन्तुं तान्दैवभाव्यर्थरक्षितान् ।।"}, {"c": "1.55", "n": "16", "i": 1864, "v": "ततः संमन्त्र्य सचिवैर्वृषदुःशासनादिभिः । धृतराष्ट्रमनुज्ञाप्य जातुषं गृहमादिशत् ।।"}, {"c": "1.55", "n": "17", "i": 1865, "v": "तत्र तान्वासयामास पाण्डवानमितौजसः । अदाहयच्च विस्रब्धान्पावकेन पुनस्तदा ।।"}, {"c": "1.55", "n": "18", "i": 1866, "v": "विदुरस्यैव वचनात्खनित्री विहिता ततः । मोक्षयामास योगेन ते मुक्ताः प्राद्रवन्भयात् ।।"}, {"c": "1.55", "n": "19", "i": 1867, "v": "ततो महावने घोरे हिडिम्बं नाम राक्षसम् । भीमसेनोऽवधीत्क्रुद्धो भुवि भीमपराक्रमः ।।"}, {"c": "1.55", "n": "20", "i": 1868, "v": "अथ संधाय ते वीरा एकचक्रां व्रजंस्तदा । ब्रह्मरूपधरा भूत्वा मात्रा सह परंतपाः ।।"}, {"c": "1.55", "n": "21", "i": 1869, "v": "तत्र ते ब्राह्मणार्थाय बकं हत्वा महाबलम् । ब्राह्मणैः सहिता जग्मुः पाञ्चालानां पुरं ततः ।।"}, {"c": "1.55", "n": "22", "i": 1870, "v": "ते तत्र द्रौपदीं लब्ध्वा परिसंवत्सरोषिताः । विदिता हास्तिनपुरं प्रत्याजग्मुररिंदमाः ।।"}, {"c": "1.55", "n": "23", "i": 1871, "v": "त उक्ता धृतराष्ट्रेण राज्ञा शांतनवेन च । भ्रातृभिर्विग्रहस्तात कथं वो न भवेदिति । अस्माभिः खाण्डवप्रस्थे युष्मद्वासोऽनुचिन्तितः ।।"}, {"c": "1.55", "n": "24", "i": 1872, "v": "तस्माज्जनपदोपेतं सुविभक्तमहापथम् । वासाय खाण्डवप्रस्थं व्रजध्वं गतमन्यवः ।।"}, {"c": "1.55", "n": "25", "i": 1873, "v": "तयोस्ते वचनाज्जग्मुः सह सर्वैः सुहृज्जनैः । नगरं खाण्डवप्रस्थं रत्नान्यादाय सर्वशः ।।"}, {"c": "1.55", "n": "26", "i": 1874, "v": "तत्र ते न्यवसन्राजन्संवत्सरगणान्बहून् । वशे शस्त्रप्रतापेन कुर्वन्तोऽन्यान्महीक्षितः ।।"}, {"c": "1.55", "n": "27", "i": 1875, "v": "एवं धर्मप्रधानास्ते सत्यव्रतपरायणाः । अप्रमत्तोत्थिताः क्षान्ताः प्रतपन्तोऽहितांस्तदा ।।"}, {"c": "1.55", "n": "28", "i": 1876, "v": "अजयद्भीमसेनस्तु दिशं प्राचीं महाबलः । उदीचीमर्जुनो वीरः प्रतीचीं नकुलस्तथा ।।"}, {"c": "1.55", "n": "29", "i": 1877, "v": "दक्षिणां सहदेवस्तु विजिग्ये परवीरहा । एवं चक्रुरिमां सर्वे वशे कृत्स्नां वसुंधराम् ।।"}, {"c": "1.55", "n": "30", "i": 1878, "v": "पञ्चभिः सूर्यसंकाशैः सूर्येण च विराजता । षट्सूर्येवाबभौ पृथ्वी पाण्डवैः सत्यविक्रमैः ।।"}, {"c": "1.55", "n": "31", "i": 1879, "v": "ततो निमित्ते कस्मिंश्चिद्धर्मराजो युधिष्ठिरः । वनं प्रस्थापयामास भ्रातरं वै धनंजयम् ।।"}, {"c": "1.55", "n": "32", "i": 1880, "v": "स वै संवत्सरं पूर्णं मासं चैकं वनेऽवसत् । ततोऽगच्छद्धृषीकेशं द्वारवत्यां कदाचन ।।"}, {"c": "1.55", "n": "33", "i": 1881, "v": "लब्धवांस्तत्र बीभत्सुर्भार्यां राजीवलोचनाम् । अनुजां वासुदेवस्य सुभद्रां भद्रभाषिणीम् ।।"}, {"c": "1.55", "n": "34", "i": 1882, "v": "सा शचीव महेन्द्रेण श्रीः कृष्णेनेव संगता । सुभद्रा युयुजे प्रीता पाण्डवेनार्जुनेन ह ।।"}, {"c": "1.55", "n": "35", "i": 1883, "v": "अतर्पयच्च कौन्तेयः खाण्डवे हव्यवाहनम् । बीभत्सुर्वासुदेवेन सहितो नृपसत्तम ।।"}, {"c": "1.55", "n": "36", "i": 1884, "v": "नातिभारो हि पार्थस्य केशवेनाभवत्सह । व्यवसायसहायस्य विष्णोः शत्रुवधेष्विव ।।"}, {"c": "1.55", "n": "37", "i": 1885, "v": "पार्थायाग्निर्ददौ चापि गाण्डीवं धनुरुत्तमम् । इषुधी चाक्षयैर्बाणै रथं च कपिलक्षणम् ।।"}, {"c": "1.55", "n": "38", "i": 1886, "v": "मोक्षयामास बीभत्सुर्मयं तत्र महासुरम् । स चकार सभां दिव्यां सर्वरत्नसमाचिताम् ।।"}, {"c": "1.55", "n": "39", "i": 1887, "v": "तस्यां दुर्योधनो मन्दो लोभं चक्रे सुदुर्मतिः । ततोऽक्षैर्वञ्चयित्वा च सौबलेन युधिष्ठिरम् ।।"}, {"c": "1.55", "n": "40", "i": 1888, "v": "वनं प्रस्थापयामास सप्त वर्षाणि पञ्च च । अज्ञातमेकं राष्ट्रे च तथा वर्षं त्रयोदशम् ।।"}, {"c": "1.55", "n": "41", "i": 1889, "v": "ततश्चतुर्दशे वर्षे याचमानाः स्वकं वसु । नालभन्त महाराज ततो युद्धमवर्तत ।।"}, {"c": "1.55", "n": "42", "i": 1890, "v": "ततस्ते सर्वमुत्साद्य हत्वा दुर्योधनं नृपम् । राज्यं विद्रुतभूयिष्ठं प्रत्यपद्यन्त पाण्डवाः ।।"}, {"c": "1.55", "n": "43", "i": 1891, "v": "एवमेतत्पुरावृत्तं तेषामक्लिष्टकर्मणाम् । भेदो राज्यविनाशश्च जयश्च जयतां वर ।।"}, {"c": "1.56", "t": "जनमेजय उवाच ।"}, {"c": "1.56", "n": "1", "i": 1892, "v": "कथितं वै समासेन त्वया सर्वं द्विजोत्तम । महाभारतमाख्यानं कुरूणां चरितं महत् ।।"}, {"c": "1.56", "n": "2", "i": 1893, "v": "कथां त्वनघ चित्रार्थामिमां कथयति त्वयि । विस्तरश्रवणे जातं कौतूहलमतीव मे ।।"}, {"c": "1.56", "n": "3", "i": 1894, "v": "स भवान्विस्तरेणेमां पुनराख्यातुमर्हति । न हि तृप्यामि पूर्वेषां शृण्वानश्चरितं महत् ।।"}, {"c": "1.56", "n": "4", "i": 1895, "v": "न तत्कारणमल्पं हि धर्मज्ञा यत्र पाण्डवाः । अवध्यान्सर्वशो जघ्नुः प्रशस्यन्ते च मानवैः ।।"}, {"c": "1.56", "n": "5", "i": 1896, "v": "किमर्थं ते नरव्याघ्राः शक्ताः सन्तो ह्यनागसः । प्रयुज्यमानान्संक्लेशान्क्षान्तवन्तो दुरात्मनाम् ।।"}, {"c": "1.56", "n": "6", "i": 1897, "v": "कथं नागायुतप्राणो बाहुशाली वृकोदरः । परिक्लिश्यन्नपि क्रोधं धृतवान्वै द्विजोत्तम ।।"}, {"c": "1.56", "n": "7", "i": 1898, "v": "कथं सा द्रौपदी कृष्णा क्लिश्यमाना दुरात्मभिः । शक्ता सती धार्तराष्ट्रान्नादहद्घोरचक्षुषा ।।"}, {"c": "1.56", "n": "8", "i": 1899, "v": "कथं व्यतिक्रमन्द्यूते पार्थौ माद्रीसुतौ तथा । अनुव्रजन्नरव्याघ्रं वञ्च्यमानं दुरात्मभिः ।।"}, {"c": "1.56", "n": "9", "i": 1900, "v": "कथं धर्मभृतां श्रेष्ठः सुतो धर्मस्य धर्मवित् । अनर्हः परमं क्लेशं सोढवान्स युधिष्ठिरः ।।"}, {"c": "1.56", "n": "10", "i": 1901, "v": "कथं च बहुलाः सेनाः पाण्डवः कृष्णसारथिः । अस्यन्नेकोऽनयत्सर्वाः पितृलोकं धनंजयः ।।"}, {"c": "1.56", "n": "11", "i": 1902, "v": "एतदाचक्ष्व मे सर्वं यथावृत्तं तपोधन । यद्यच्च कृतवन्तस्ते तत्र तत्र महारथाः ।।"}, {"c": "1.56", "t": "वैशंपायन उवाच ।"}, {"c": "1.56", "n": "12", "i": 1903, "v": "महर्षेः सर्वलोकेषु पूजितस्य महात्मनः । प्रवक्ष्यामि मतं कृत्स्नं व्यासस्यामिततेजसः ।।"}, {"c": "1.56", "n": "13", "i": 1904, "v": "इदं शतसहस्रं हि श्लोकानां पुण्यकर्मणाम् । सत्यवत्यात्मजेनेह व्याख्यातममितौजसा ।।"}, {"c": "1.56", "n": "14", "i": 1905, "v": "य इदं श्रावयेद्विद्वान्यश्चेदं शृणुयान्नरः । ते ब्रह्मणः स्थानमेत्य प्राप्नुयुर्देवतुल्यताम् ।।"}, {"c": "1.56", "n": "15", "i": 1906, "v": "इदं हि वेदैः समितं पवित्रमपि चोत्तमम् । श्राव्याणामुत्तमं चेदं पुराणमृषिसंस्तुतम् ।।"}, {"c": "1.56", "n": "16", "i": 1907, "v": "अस्मिन्नर्थश्च धर्मश्च निखिलेनोपदिश्यते । इतिहासे महापुण्ये बुद्धिश्च परिनैष्ठिकी ।।"}, {"c": "1.56", "n": "17", "i": 1908, "v": "अक्षुद्रान्दानशीलांश्च सत्यशीलाननास्तिकान् । कार्ष्णं वेदमिमं विद्वाञ्श्रावयित्वार्थमश्नुते ।।"}, {"c": "1.56", "n": "18", "i": 1909, "v": "भ्रूणहत्याकृतं चापि पापं जह्यादसंशयम् । इतिहासमिमं श्रुत्वा पुरुषोऽपि सुदारुणः ।।"}, {"c": "1.56", "n": "19", "i": 1910, "v": "जयो नामेतिहासोऽयं श्रोतव्यो विजिगीषुणा । महीं विजयते सर्वां शत्रूंश्चापि पराजयेत् ।।"}, {"c": "1.56", "n": "20", "i": 1911, "v": "इदं पुंसवनं श्रेष्ठमिदं स्वस्त्ययनं महत् । महिषीयुवराजाभ्यां श्रोतव्यं बहुशस्तथा ।।"}, {"c": "1.56", "n": "21", "i": 1912, "v": "अर्थशास्त्रमिदं पुण्यं धर्मशास्त्रमिदं परम् । मोक्षशास्त्रमिदं प्रोक्तं व्यासेनामितबुद्धिना ।।"}, {"c": "1.56", "n": "22", "i": 1913, "v": "संप्रत्याचक्षते चैव आख्यास्यन्ति तथापरे । पुत्राः शुश्रूषवः सन्ति प्रेष्याश्च प्रियकारिणः ।।"}, {"c": "1.56", "n": "23", "i": 1914, "v": "शरीरेण कृतं पापं वाचा च मनसैव च । सर्वं तत्त्यजति क्षिप्रमिदं शृण्वन्नरः सदा ।।"}, {"c": "1.56", "n": "24", "i": 1915, "v": "भारतानां महज्जन्म शृण्वतामनसूयताम् । नास्ति व्याधिभयं तेषां परलोकभयं कुतः ।।"}, {"c": "1.56", "n": "25", "i": 1916, "v": "धन्यं यशस्यमायुष्यं स्वर्ग्यं पुण्यं तथैव च । कृष्णद्वैपायनेनेदं कृतं पुण्यचिकीर्षुणा ।।"}, {"c": "1.56", "n": "26", "i": 1917, "v": "कीर्तिं प्रथयता लोके पाण्डवानां महात्मनाम् । अन्येषां क्षत्रियाणां च भूरिद्रविणतेजसाम् ।।"}, {"c": "1.56", "n": "27", "i": 1918, "v": "यथा समुद्रो भगवान्यथा च हिमवान्गिरिः । ख्यातावुभौ रत्ननिधी तथा भारतमुच्यते ।।"}, {"c": "1.56", "n": "28", "i": 1919, "v": "य इदं श्रावयेद्विद्वान्ब्राह्मणानिह पर्वसु । धूतपाप्मा जितस्वर्गो ब्रह्मभूयं स गच्छति ।।"}, {"c": "1.56", "n": "29", "i": 1920, "v": "यश्चेदं श्रावयेच्छ्राद्धे ब्राह्मणान्पादमन्ततः । अक्षय्यं तस्य तच्छ्राद्धमुपतिष्ठेत्पितॄनपि ।।"}, {"c": "1.56", "n": "30", "i": 1921, "v": "अह्ना यदेनश्चाज्ञानात्प्रकरोति नरश्चरन् । तन्महाभारताख्यानं श्रुत्वैव प्रविलीयते ।।"}, {"c": "1.56", "n": "31", "i": 1922, "v": "भारतानां महज्जन्म महाभारतमुच्यते । निरुक्तमस्य यो वेद सर्वपापैः प्रमुच्यते ।।"}, {"c": "1.56", "n": "32", "i": 1923, "v": "त्रिभिर्वर्षैः सदोत्थायी कृष्णद्वैपायनो मुनिः । महाभारतमाख्यानं कृतवानिदमुत्तमम् ।।"}, {"c": "1.56", "n": "33", "i": 1924, "v": "धर्मे चार्थे च कामे च मोक्षे च भरतर्षभ । यदिहास्ति तदन्यत्र यन्नेहास्ति न तत्क्वचित् ।।"}, {"c": "1.57", "t": "वैशंपायन उवाच ।"}, {"c": "1.57", "n": "1", "i": 1925, "v": "राजोपरिचरो नाम धर्मनित्यो महीपतिः । बभूव मृगयां गन्तुं स कदाचिद्धृतव्रतः ।।"}, {"c": "1.57", "n": "2", "i": 1926, "v": "स चेदिविषयं रम्यं वसुः पौरवनन्दनः । इन्द्रोपदेशाज्जग्राह ग्रहणीयं महीपतिः ।।"}, {"c": "1.57", "n": "3", "i": 1927, "v": "तमाश्रमे न्यस्तशस्त्रं निवसन्तं तपोरतिम् । देवः साक्षात्स्वयं वज्री समुपायान्महीपतिम् ।।"}, {"c": "1.57", "n": "4", "i": 1928, "v": "इन्द्रत्वमर्हो राजायं तपसेत्यनुचिन्त्य वै । तं सान्त्वेन नृपं साक्षात्तपसः संन्यवर्तयत् ।।"}, {"c": "1.57", "t": "इन्द्र उवाच ।"}, {"c": "1.57", "n": "5", "i": 1929, "v": "न संकीर्येत धर्मोऽयं पृथिव्यां पृथिवीपते । तं पाहि धर्मो हि धृतः कृत्स्नं धारयते जगत् ।।"}, {"c": "1.57", "n": "6", "i": 1930, "v": "लोक्यं धर्मं पालय त्वं नित्ययुक्तः समाहितः । धर्मयुक्तस्ततो लोकान्पुण्यानाप्स्यसि शाश्वतान् ।।"}, {"c": "1.57", "n": "7", "i": 1931, "v": "दिविष्ठस्य भुविष्ठस्त्वं सखा भूत्वा मम प्रियः । ऊधः पृथिव्या यो देशस्तमावस नराधिप ।।"}, {"c": "1.57", "n": "8", "i": 1932, "v": "पशव्यश्चैव पुण्यश्च सुस्थिरो धनधान्यवान् । स्वारक्ष्यश्चैव सौम्यश्च भोग्यैर्भूमिगुणैर्युतः ।।"}, {"c": "1.57", "n": "9", "i": 1933, "v": "अत्यन्यानेष देशो हि धनरत्नादिभिर्युतः । वसुपूर्णा च वसुधा वस चेदिषु चेदिप ।।"}, {"c": "1.57", "n": "10", "i": 1934, "v": "धर्मशीला जनपदाः सुसंतोषाश्च साधवः । न च मिथ्याप्रलापोऽत्र स्वैरेष्वपि कुतोऽन्यथा ।।"}, {"c": "1.57", "n": "11", "i": 1935, "v": "न च पित्रा विभज्यन्ते नरा गुरुहिते रताः । युञ्जते धुरि नो गाश्च कृशाः संधुक्षयन्ति च ।।"}, {"c": "1.57", "n": "12", "i": 1936, "v": "सर्वे वर्णाः स्वधर्मस्थाः सदा चेदिषु मानद । न तेऽस्त्यविदितं किंचित्त्रिषु लोकेषु यद्भवेत् ।।"}, {"c": "1.57", "n": "13", "i": 1937, "v": "देवोपभोग्यं दिव्यं च आकाशे स्फाटिकं महत् । आकाशगं त्वां मद्दत्तं विमानमुपपत्स्यते ।।"}, {"c": "1.57", "n": "14", "i": 1938, "v": "त्वमेकः सर्वमर्त्येषु विमानवरमास्थितः । चरिष्यस्युपरिस्थो वै देवो विग्रहवानिव ।।"}, {"c": "1.57", "n": "15", "i": 1939, "v": "ददामि ते वैजयन्तीं मालामम्लानपङ्कजाम् । धारयिष्यति संग्रामे या त्वां शस्त्रैरविक्षतम् ।।"}, {"c": "1.57", "n": "16", "i": 1940, "v": "लक्षणं चैतदेवेह भविता ते नराधिप । इन्द्रमालेति विख्यातं धन्यमप्रतिमं महत् ।।"}, {"c": "1.57", "t": "वैशंपायन उवाच ।"}, {"c": "1.57", "n": "17", "i": 1941, "v": "यष्टिं च वैणवीं तस्मै ददौ वृत्रनिषूदनः । इष्टप्रदानमुद्दिश्य शिष्टानां परिपालिनीम् ।।"}, {"c": "1.57", "n": "18", "i": 1942, "v": "तस्याः शक्रस्य पूजार्थं भूमौ भूमिपतिस्तदा । प्रवेशं कारयामास गते संवत्सरे तदा ।।"}, {"c": "1.57", "n": "19", "i": 1943, "v": "ततः प्रभृति चाद्यापि यष्ट्याः क्षितिपसत्तमैः । प्रवेशः क्रियते राजन्यथा तेन प्रवर्तितः ।।"}, {"c": "1.57", "n": "20", "i": 1944, "v": "अपरेद्युस्तथा चास्याः क्रियते उच्छ्रयो नृपैः । अलंकृतायाः पिटकैर्गन्धैर्माल्यैश्च भूषणैः । माल्यदामपरिक्षिप्ता विधिवत्क्रियतेऽपि च ।।"}, {"c": "1.57", "n": "21", "i": 1945, "v": "भगवान्पूज्यते चात्र हास्यरूपेण शंकरः । स्वयमेव गृहीतेन वसोः प्रीत्या महात्मनः ।।"}, {"c": "1.57", "n": "22", "i": 1946, "v": "एतां पूजां महेन्द्रस्तु दृष्ट्वा देव कृतां शुभाम् । वसुना राजमुख्येन प्रीतिमानब्रवीद्विभुः ।।"}, {"c": "1.57", "n": "23", "i": 1947, "v": "ये पूजयिष्यन्ति नरा राजानश्च महं मम । कारयिष्यन्ति च मुदा यथा चेदिपतिर्नृपः ।।"}, {"c": "1.57", "n": "24", "i": 1948, "v": "तेषां श्रीर्विजयश्चैव सराष्ट्राणां भविष्यति । तथा स्फीतो जनपदो मुदितश्च भविष्यति ।।"}, {"c": "1.57", "n": "25", "i": 1949, "v": "एवं महात्मना तेन महेन्द्रेण नराधिप । वसुः प्रीत्या मघवता महाराजोऽभिसत्कृतः ।।"}, {"c": "1.57", "n": "26", "i": 1950, "v": "उत्सवं कारयिष्यन्ति सदा शक्रस्य ये नराः । भूमिदानादिभिर्दानैर्यथा पूता भवन्ति वै । वरदानमहायज्ञैस्तथा शक्रोत्सवेन ते ।।"}, {"c": "1.57", "n": "27", "i": 1951, "v": "संपूजितो मघवता वसुश्चेदिपतिस्तदा । पालयामास धर्मेण चेदिस्थः पृथिवीमिमाम् । इन्द्रप्रीत्या भूमिपतिश्चकारेन्द्रमहं वसुः ।।"}, {"c": "1.57", "n": "28", "i": 1952, "v": "पुत्राश्चास्य महावीर्याः पञ्चासन्नमितौजसः । नानाराज्येषु च सुतान्स सम्राडभ्यषेचयत् ।।"}, {"c": "1.57", "n": "29", "i": 1953, "v": "महारथो मगधराड्विश्रुतो यो बृहद्रथः । प्रत्यग्रहः कुशाम्बश्च यमाहुर्मणिवाहनम् । मच्छिल्लश्च यदुश्चैव राजन्यश्चापराजितः ।।"}, {"c": "1.57", "n": "30", "i": 1954, "v": "एते तस्य सुता राजन्राजर्षेर्भूरितेजसः । न्यवेशयन्नामभिः स्वैस्ते देशांश्च पुराणि च । वासवाः पञ्च राजानः पृथग्वंशाश्च शाश्वताः ।।"}, {"c": "1.57", "n": "31", "i": 1955, "v": "वसन्तमिन्द्रप्रासादे आकाशे स्फाटिके च तम् । उपतस्थुर्महात्मानं गन्धर्वाप्सरसो नृपम् । राजोपरिचरेत्येवं नाम तस्याथ विश्रुतम् ।।"}, {"c": "1.57", "n": "32", "i": 1956, "v": "पुरोपवाहिनीं तस्य नदीं शुक्तिमतीं गिरिः । अरौत्सीच्चेतनायुक्तः कामात्कोलाहलः किल ।।"}, {"c": "1.57", "n": "33", "i": 1957, "v": "गिरिं कोलाहलं तं तु पदा वसुरताडयत् । निश्चक्राम नदी तेन प्रहारविवरेण सा ।।"}, {"c": "1.57", "n": "34", "i": 1958, "v": "तस्यां नद्यामजनयन्मिथुनं पर्वतः स्वयम् । तस्माद्विमोक्षणात्प्रीता नदी राज्ञे न्यवेदयत् ।।"}, {"c": "1.57", "n": "35", "i": 1959, "v": "यः पुमानभवत्तत्र तं स राजर्षिसत्तमः । वसुर्वसुप्रदश्चक्रे सेनापतिमरिंदमम् । चकार पत्नीं कन्यां तु दयितां गिरिकां नृपः ।।"}, {"c": "1.57", "n": "36", "i": 1960, "v": "वसोः पत्नी तु गिरिका कामात्काले न्यवेदयत् । ऋतुकालमनुप्राप्तं स्नाता पुंसवने शुचिः ।।"}, {"c": "1.57", "n": "37", "i": 1961, "v": "तदहः पितरश्चैनमूचुर्जहि मृगानिति । तं राजसत्तमं प्रीतास्तदा मतिमतां वरम् ।।"}, {"c": "1.57", "n": "38", "i": 1962, "v": "स पितॄणां नियोगं तमव्यतिक्रम्य पार्थिवः । चचार मृगयां कामी गिरिकामेव संस्मरन् । अतीव रूपसंपन्नां साक्षाच्छ्रियमिवापराम् ।।"}, {"c": "1.57", "n": "39", "i": 1963, "v": "तस्य रेतः प्रचस्कन्द चरतो रुचिरे वने । स्कन्नमात्रं च तद्रेतो वृक्षपत्रेण भूमिपः ।।"}, {"c": "1.57", "n": "40", "i": 1964, "v": "प्रतिजग्राह मिथ्या मे न स्कन्देद्रेत इत्युत । ऋतुश्च तस्याः पत्न्या मे न मोघः स्यादिति प्रभुः ।।"}, {"c": "1.57", "n": "41", "i": 1965, "v": "संचिन्त्यैवं तदा राजा विचार्य च पुनः पुनः । अमोघत्वं च विज्ञाय रेतसो राजसत्तमः ।।"}, {"c": "1.57", "n": "42", "i": 1966, "v": "शुक्रप्रस्थापने कालं महिष्याः प्रसमीक्ष्य सः । अभिमन्त्र्याथ तच्छुक्रमारात्तिष्ठन्तमाशुगम् । सूक्ष्मधर्मार्थतत्त्वज्ञो ज्ञात्वा श्येनं ततोऽब्रवीत् ।।"}, {"c": "1.57", "n": "43", "i": 1967, "v": "मत्प्रियार्थमिदं सौम्य शुक्रं मम गृहं नय । गिरिकायाः प्रयच्छाशु तस्या ह्यार्तवमद्य वै ।।"}, {"c": "1.57", "n": "44", "i": 1968, "v": "गृहीत्वा तत्तदा श्येनस्तूर्णमुत्पत्य वेगवान् । जवं परममास्थाय प्रदुद्राव विहंगमः ।।"}, {"c": "1.57", "n": "45", "i": 1969, "v": "तमपश्यदथायान्तं श्येनं श्येनस्तथापरः । अभ्यद्रवच्च तं सद्यो दृष्ट्वैवामिषशङ्कया ।।"}, {"c": "1.57", "n": "46", "i": 1970, "v": "तुण्डयुद्धमथाकाशे तावुभौ संप्रचक्रतुः । युध्यतोरपतद्रेतस्तच्चापि यमुनाम्भसि ।।"}, {"c": "1.57", "n": "47", "i": 1971, "v": "तत्राद्रिकेति विख्याता ब्रह्मशापाद्वराप्सराः । मीनभावमनुप्राप्ता बभूव यमुनाचरी ।।"}, {"c": "1.57", "n": "48", "i": 1972, "v": "श्येनपादपरिभ्रष्टं तद्वीर्यमथ वासवम् । जग्राह तरसोपेत्य साद्रिका मत्स्यरूपिणी ।।"}, {"c": "1.57", "n": "49", "i": 1973, "v": "कदाचिदथ मत्सीं तां बबन्धुर्मत्स्यजीविनः । मासे च दशमे प्राप्ते तदा भरतसत्तम । उज्जह्रुरुदरात्तस्याः स्त्रीपुमांसं च मानुषम् ।।"}, {"c": "1.57", "n": "50", "i": 1974, "v": "आश्चर्यभूतं मत्वा तद्राज्ञस्ते प्रत्यवेदयन् । काये मत्स्या इमौ राजन्संभूतौ मानुषाविति ।।"}, {"c": "1.57", "n": "51", "i": 1975, "v": "तयोः पुमांसं जग्राह राजोपरिचरस्तदा । स मत्स्यो नाम राजासीद्धार्मिकः सत्यसंगरः ।।"}, {"c": "1.57", "n": "52", "i": 1976, "v": "साप्सरा मुक्तशापा च क्षणेन समपद्यत । पुरोक्ता या भगवता तिर्यग्योनिगता शुभे । मानुषौ जनयित्वा त्वं शापमोक्षमवाप्स्यसि ।।"}, {"c": "1.57", "n": "53", "i": 1977, "v": "ततः सा जनयित्वा तौ विशस्ता मत्स्यघातिना । संत्यज्य मत्स्यरूपं सा दिव्यं रूपमवाप्य च । सिद्धर्षिचारणपथं जगामाथ वराप्सराः ।।"}, {"c": "1.57", "n": "54", "i": 1978, "v": "या कन्या दुहिता तस्या मत्स्या मत्स्यसगन्धिनी । राज्ञा दत्ताथ दाशाय इयं तव भवत्विति । रूपसत्त्वसमायुक्ता सर्वैः समुदिता गुणैः ।।"}, {"c": "1.57", "n": "55", "i": 1979, "v": "सा तु सत्यवती नाम मत्स्यघात्यभिसंश्रयात् । आसीन्मत्स्यसगन्धैव कंचित्कालं शुचिस्मिता ।।"}, {"c": "1.57", "n": "56", "i": 1980, "v": "शुश्रूषार्थं पितुर्नावं तां तु वाहयतीं जले । तीर्थयात्रां परिक्रामन्नपश्यद्वै पराशरः ।।"}, {"c": "1.57", "n": "57", "i": 1981, "v": "अतीव रूपसंपन्नां सिद्धानामपि काङ्क्षिताम् । दृष्ट्वैव च स तां धीमांश्चकमे चारुदर्शनाम् । विद्वांस्तां वासवीं कन्यां कार्यवान्मुनिपुंगवः ।।"}, {"c": "1.57", "n": "58", "i": 1982, "v": "साब्रवीत्पश्य भगवन्पारावारे ऋषीन्स्थितान् । आवयोर्दृश्यतोरेभिः कथं नु स्यात्समागमः ।।"}, {"c": "1.57", "n": "59", "i": 1983, "v": "एवं तयोक्तो भगवान्नीहारमसृजत्प्रभुः । येन देशः स सर्वस्तु तमोभूत इवाभवत् ।।"}, {"c": "1.57", "n": "60", "i": 1984, "v": "दृष्ट्वा सृष्टं तु नीहारं ततस्तं परमर्षिणा । विस्मिता चाब्रवीत्कन्या व्रीडिता च मनस्विनी ।।"}, {"c": "1.57", "n": "61", "i": 1985, "v": "विद्धि मां भगवन्कन्यां सदा पितृवशानुगाम् । त्वत्संयोगाच्च दुष्येत कन्याभावो ममानघ ।।"}, {"c": "1.57", "n": "62", "i": 1986, "v": "कन्यात्वे दूषिते चापि कथं शक्ष्ये द्विजोत्तम । गन्तुं गृहं गृहे चाहं धीमन्न स्थातुमुत्सहे । एतत्संचिन्त्य भगवन्विधत्स्व यदनन्तरम् ।।"}, {"c": "1.57", "n": "63", "i": 1987, "v": "एवमुक्तवतीं तां तु प्रीतिमानृषिसत्तमः । उवाच मत्प्रियं कृत्वा कन्यैव त्वं भविष्यसि ।।"}, {"c": "1.57", "n": "64", "i": 1988, "v": "वृणीष्व च वरं भीरु यं त्वमिच्छसि भामिनि । वृथा हि न प्रसादो मे भूतपूर्वः शुचिस्मिते ।।"}, {"c": "1.57", "n": "65", "i": 1989, "v": "एवमुक्ता वरं वव्रे गात्रसौगन्ध्यमुत्तमम् । स चास्यै भगवान्प्रादान्मनसः काङ्क्षितं प्रभुः ।।"}, {"c": "1.57", "n": "66", "i": 1990, "v": "ततो लब्धवरा प्रीता स्त्रीभावगुणभूषिता । जगाम सह संसर्गमृषिणाद्भुतकर्मणा ।।"}, {"c": "1.57", "n": "67", "i": 1991, "v": "तेन गन्धवतीत्येव नामास्याः प्रथितं भुवि । तस्यास्तु योजनाद्गन्धमाजिघ्रन्ति नरा भुवि ।।"}, {"c": "1.57", "n": "68", "i": 1992, "v": "ततो योजनगन्धेति तस्या नाम परिश्रुतम् । पराशरोऽपि भगवाञ्जगाम स्वं निवेशनम् ।।"}, {"c": "1.57", "n": "69", "i": 1993, "v": "इति सत्यवती हृष्टा लब्ध्वा वरमनुत्तमम् । पराशरेण संयुक्ता सद्यो गर्भं सुषाव सा । जज्ञे च यमुनाद्वीपे पाराशर्यः स वीर्यवान् ।।"}, {"c": "1.57", "n": "70", "i": 1994, "v": "स मातरमुपस्थाय तपस्येव मनो दधे । स्मृतोऽहं दर्शयिष्यामि कृत्येष्विति च सोऽब्रवीत् ।।"}, {"c": "1.57", "n": "71", "i": 1995, "v": "एवं द्वैपायनो जज्ञे सत्यवत्यां पराशरात् । द्वीपे न्यस्तः स यद्बालस्तस्माद्द्वैपायनोऽभवत् ।।"}, {"c": "1.57", "n": "72", "i": 1996, "v": "पादापसारिणं धर्मं विद्वान्स तु युगे युगे । आयुः शक्तिं च मर्त्यानां युगानुगमवेक्ष्य च ।।"}, {"c": "1.57", "n": "73", "i": 1997, "v": "ब्रह्मणो ब्राह्मणानां च तथानुग्रहकाम्यया । विव्यास वेदान्यस्माच्च तस्माद्व्यास इति स्मृतः ।।"}, {"c": "1.57", "n": "74", "i": 1998, "v": "वेदानध्यापयामास महाभारतपञ्चमान् । सुमन्तुं जैमिनिं पैलं शुकं चैव स्वमात्मजम् ।।"}, {"c": "1.57", "n": "75", "i": 1999, "v": "प्रभुर्वरिष्ठो वरदो वैशंपायनमेव च । संहितास्तैः पृथक्त्वेन भारतस्य प्रकाशिताः ।।"}, {"c": "1.57", "n": "76", "i": 2000, "v": "तथा भीष्मः शांतनवो गङ्गायाममितद्युतिः । वसुवीर्यात्समभवन्महावीर्यो महायशाः ।।"}, {"c": "1.57", "n": "77", "i": 2001, "v": "शूले प्रोतः पुराणर्षिरचोरश्चोरशङ्कया । अणीमाण्डव्य इति वै विख्यातः सुमहायशाः ।।"}, {"c": "1.57", "n": "78", "i": 2002, "v": "स धर्ममाहूय पुरा महर्षिरिदमुक्तवान् । इषीकया मया बाल्यादेका विद्धा शकुन्तिका ।।"}, {"c": "1.57", "n": "79", "i": 2003, "v": "तत्किल्बिषं स्मरे धर्म नान्यत्पापमहं स्मरे । तन्मे सहस्रसमितं कस्मान्नेहाजयत्तपः ।।"}, {"c": "1.57", "n": "80", "i": 2004, "v": "गरीयान्ब्राह्मणवधः सर्वभूतवधाद्यतः । तस्मात्त्वं किल्बिषादस्माच्छूद्रयोनौ जनिष्यसि ।।"}, {"c": "1.57", "n": "81", "i": 2005, "v": "तेन शापेन धर्मोऽपि शूद्रयोनावजायत । विद्वान्विदुररूपेण धार्मी तनुरकिल्बिषी ।।"}, {"c": "1.57", "n": "82", "i": 2006, "v": "संजयो मुनिकल्पस्तु जज्ञे सूतो गवल्गणात् । सूर्याच्च कुन्तिकन्यायां जज्ञे कर्णो महारथः । सहजं कवचं बिभ्रत्कुण्डलोद्द्योतिताननः ।।"}, {"c": "1.57", "n": "83", "i": 2007, "v": "अनुग्रहार्थं लोकानां विष्णुर्लोकनमस्कृतः । वसुदेवात्तु देवक्यां प्रादुर्भूतो महायशाः ।।"}, {"c": "1.57", "n": "84", "i": 2008, "v": "अनादिनिधनो देवः स कर्ता जगतः प्रभुः । अव्यक्तमक्षरं ब्रह्म प्रधानं निर्गुणात्मकम् ।।"}, {"c": "1.57", "n": "85", "i": 2009, "v": "आत्मानमव्ययं चैव प्रकृतिं प्रभवं परम् । पुरुषं विश्वकर्माणं सत्त्वयोगं ध्रुवाक्षरम् ।।"}, {"c": "1.57", "n": "86", "i": 2010, "v": "अनन्तमचलं देवं हंसं नारायणं प्रभुम् । धातारमजरं नित्यं तमाहुः परमव्ययम् ।।"}, {"c": "1.57", "n": "87", "i": 2011, "v": "पुरुषः स विभुः कर्ता सर्वभूतपितामहः । धर्मसंवर्धनार्थाय प्रजज्ञेऽन्धकवृष्णिषु ।।"}, {"c": "1.57", "n": "88", "i": 2012, "v": "अस्त्रज्ञौ तु महावीर्यौ सर्वशस्त्रविशारदौ । सात्यकिः कृतवर्मा च नारायणमनुव्रतौ । सत्यकाद्धृदिकाच्चैव जज्ञातेऽस्त्रविशारदौ ।।"}, {"c": "1.57", "n": "89", "i": 2013, "v": "भरद्वाजस्य च स्कन्नं द्रोण्यां शुक्रमवर्धत । महर्षेरुग्रतपसस्तस्माद्द्रोणो व्यजायत ।।"}, {"c": "1.57", "n": "90", "i": 2014, "v": "गौतमान्मिथुनं जज्ञे शरस्तम्बाच्छरद्वतः । अश्वत्थाम्नश्च जननी कृपश्चैव महाबलः । अश्वत्थामा ततो जज्ञे द्रोणादस्त्रभृतां वरः ।।"}, {"c": "1.57", "n": "91", "i": 2015, "v": "तथैव धृष्टद्युम्नोऽपि साक्षादग्निसमद्युतिः । वैताने कर्मणि तते पावकात्समजायत । वीरो द्रोणविनाशाय धनुषा सह वीर्यवान् ।।"}, {"c": "1.57", "n": "92", "i": 2016, "v": "तथैव वेद्यां कृष्णापि जज्ञे तेजस्विनी शुभा । विभ्राजमाना वपुषा बिभ्रती रूपमुत्तमम् ।।"}, {"c": "1.57", "n": "93", "i": 2017, "v": "प्रह्रादशिष्यो नग्नजित्सुबलश्चाभवत्ततः । तस्य प्रजा धर्महन्त्री जज्ञे देवप्रकोपनात् ।।"}, {"c": "1.57", "n": "94", "i": 2018, "v": "गान्धारराजपुत्रोऽभूच्छकुनिः सौबलस्तथा । दुर्योधनस्य माता च जज्ञातेऽर्थविदावुभौ ।।"}, {"c": "1.57", "n": "95", "i": 2019, "v": "कृष्णद्वैपायनाज्जज्ञे धृतराष्ट्रो जनेश्वरः । क्षेत्रे विचित्रवीर्यस्य पाण्डुश्चैव महाबलः ।।"}, {"c": "1.57", "n": "96", "i": 2020, "v": "पाण्डोस्तु जज्ञिरे पञ्च पुत्रा देवसमाः पृथक् । द्वयोः स्त्रियोर्गुणज्येष्ठस्तेषामासीद्युधिष्ठिरः ।।"}, {"c": "1.57", "n": "97", "i": 2021, "v": "धर्माद्युधिष्ठिरो जज्ञे मारुतात्तु वृकोदरः । इन्द्राद्धनंजयः श्रीमान्सर्वशस्त्रभृतां वरः ।।"}, {"c": "1.57", "n": "98", "i": 2022, "v": "जज्ञाते रूपसंपन्नावश्विभ्यां तु यमावुभौ । नकुलः सहदेवश्च गुरुशुश्रूषणे रतौ ।।"}, {"c": "1.57", "n": "99", "i": 2023, "v": "तथा पुत्रशतं जज्ञे धृतराष्ट्रस्य धीमतः । दुर्योधनप्रभृतयो युयुत्सुः करणस्तथा ।।"}, {"c": "1.57", "n": "100", "i": 2024, "v": "अभिमन्युः सुभद्रायामर्जुनादभ्यजायत । स्वस्रीयो वासुदेवस्य पौत्रः पाण्डोर्महात्मनः ।।"}, {"c": "1.57", "n": "101", "i": 2025, "v": "पाण्डवेभ्योऽपि पञ्चभ्यः कृष्णायां पञ्च जज्ञिरे । कुमारा रूपसंपन्नाः सर्वशस्त्रविशारदाः ।।"}, {"c": "1.57", "n": "102", "i": 2026, "v": "प्रतिविन्ध्यो युधिष्ठिरात्सुतसोमो वृकोदरात् । अर्जुनाच्छ्रुतकीर्तिस्तु शतानीकस्तु नाकुलिः ।।"}, {"c": "1.57", "n": "103", "i": 2027, "v": "तथैव सहदेवाच्च श्रुतसेनः प्रतापवान् । हिडिम्बायां च भीमेन वने जज्ञे घटोत्कचः ।।"}, {"c": "1.57", "n": "104", "i": 2028, "v": "शिखण्डी द्रुपदाज्जज्ञे कन्या पुत्रत्वमागता । यां यक्षः पुरुषं चक्रे स्थूणः प्रियचिकीर्षया ।।"}, {"c": "1.57", "n": "105", "i": 2029, "v": "कुरूणां विग्रहे तस्मिन्समागच्छन्बहून्यथ । राज्ञां शतसहस्राणि योत्स्यमानानि संयुगे ।।"}, {"c": "1.57", "n": "106", "i": 2030, "v": "तेषामपरिमेयानि नामधेयानि सर्वशः । न शक्यं परिसंख्यातुं वर्षाणामयुतैरपि । एते तु कीर्तिता मुख्या यैराख्यानमिदं ततम् ।।"}, {"c": "1.58", "t": "जनमेजय उवाच ।"}, {"c": "1.58", "n": "1", "i": 2031, "v": "य एते कीर्तिता ब्रह्मन्ये चान्ये नानुकीर्तिताः । सम्यक्ताञ्श्रोतुमिच्छामि राज्ञश्चान्यान्सुवर्चसः ।।"}, {"c": "1.58", "n": "2", "i": 2032, "v": "यदर्थमिह संभूता देवकल्पा महारथाः । भुवि तन्मे महाभाग सम्यगाख्यातुमर्हसि ।।"}, {"c": "1.58", "t": "वैशंपायन उवाच ।"}, {"c": "1.58", "n": "3", "i": 2033, "v": "रहस्यं खल्विदं राजन्देवानामिति नः श्रुतम् । तत्तु ते कथयिष्यामि नमस्कृत्वा स्वयंभुवे ।।"}, {"c": "1.58", "n": "4", "i": 2034, "v": "त्रिःसप्तकृत्वः पृथिवीं कृत्वा निःक्षत्रियां पुरा । जामदग्न्यस्तपस्तेपे महेन्द्रे पर्वतोत्तमे ।।"}, {"c": "1.58", "n": "5", "i": 2035, "v": "तदा निःक्षत्रिये लोके भार्गवेण कृते सति । ब्राह्मणान्क्षत्रिया राजन्गर्भार्थिन्योऽभिचक्रमुः ।।"}, {"c": "1.58", "n": "6", "i": 2036, "v": "ताभिः सह समापेतुर्ब्राह्मणाः संशितव्रताः । ऋतावृतौ नरव्याघ्र न कामान्नानृतौ तथा ।।"}, {"c": "1.58", "n": "7", "i": 2037, "v": "तेभ्यस्तु लेभिरे गर्भान्क्षत्रियास्ताः सहस्रशः । ततः सुषुविरे राजन्क्षत्रियान्वीर्यसंमतान् । कुमारांश्च कुमारीश्च पुनः क्षत्राभिवृद्धये ।।"}, {"c": "1.58", "n": "8", "i": 2038, "v": "एवं तद्ब्राह्मणैः क्षत्रं क्षत्रियासु तपस्विभिः । जातमृध्यत धर्मेण सुदीर्घेणायुषान्वितम् । चत्वारोऽपि तदा वर्णा बभूवुर्ब्राह्मणोत्तराः ।।"}, {"c": "1.58", "n": "9", "i": 2039, "v": "अभ्यगच्छन्नृतौ नारीं न कामान्नानृतौ तथा । तथैवान्यानि भूतानि तिर्यग्योनिगतान्यपि । ऋतौ दारांश्च गच्छन्ति तदा स्म भरतर्षभ ।।"}, {"c": "1.58", "n": "10", "i": 2040, "v": "ततोऽवर्धन्त धर्मेण सहस्रशतजीविनः । ताः प्रजाः पृथिवीपाल धर्मव्रतपरायणाः । आधिभिर्व्याधिभिश्चैव विमुक्ताः सर्वशो नराः ।।"}, {"c": "1.58", "n": "11", "i": 2041, "v": "अथेमां सागरापाङ्गां गां गजेन्द्रगताखिलाम् । अध्यतिष्ठत्पुनः क्षत्रं सशैलवनकाननाम् ।।"}, {"c": "1.58", "n": "12", "i": 2042, "v": "प्रशासति पुनः क्षत्रे धर्मेणेमां वसुंधराम् । ब्राह्मणाद्यास्तदा वर्णा लेभिरे मुदमुत्तमाम् ।।"}, {"c": "1.58", "n": "13", "i": 2043, "v": "कामक्रोधोद्भवान्दोषान्निरस्य च नराधिपाः । दण्डं दण्ड्येषु धर्मेण प्रणयन्तोऽन्वपालयन् ।।"}, {"c": "1.58", "n": "14", "i": 2044, "v": "तथा धर्मपरे क्षत्रे सहस्राक्षः शतक्रतुः । स्वादु देशे च काले च ववर्षाप्याययन्प्रजाः ।।"}, {"c": "1.58", "n": "15", "i": 2045, "v": "न बाल एव म्रियते तदा कश्चिन्नराधिप । न च स्त्रियं प्रजानाति कश्चिदप्राप्तयौवनः ।।"}, {"c": "1.58", "n": "16", "i": 2046, "v": "एवमायुष्मतीभिस्तु प्रजाभिर्भरतर्षभ । इयं सागरपर्यन्ता समापूर्यत मेदिनी ।।"}, {"c": "1.58", "n": "17", "i": 2047, "v": "ईजिरे च महायज्ञैः क्षत्रिया बहुदक्षिणैः । साङ्गोपनिषदान्वेदान्विप्राश्चाधीयते तदा ।।"}, {"c": "1.58", "n": "18", "i": 2048, "v": "न च विक्रीणते ब्रह्म ब्राह्मणाः स्म तदा नृप । न च शूद्रसमाभ्याशे वेदानुच्चारयन्त्युत ।।"}, {"c": "1.58", "n": "19", "i": 2049, "v": "कारयन्तः कृषिं गोभिस्तथा वैश्याः क्षिताविह । न गामयुञ्जन्त धुरि कृशाङ्गाश्चाप्यजीवयन् ।।"}, {"c": "1.58", "n": "20", "i": 2050, "v": "फेनपांश्च तथा वत्सान्न दुहन्ति स्म मानवाः । न कूटमानैर्वणिजः पण्यं विक्रीणते तदा ।।"}, {"c": "1.58", "n": "21", "i": 2051, "v": "कर्माणि च नरव्याघ्र धर्मोपेतानि मानवाः । धर्ममेवानुपश्यन्तश्चक्रुर्धर्मपरायणाः ।।"}, {"c": "1.58", "n": "22", "i": 2052, "v": "स्वकर्मनिरताश्चासन्सर्वे वर्णा नराधिप । एवं तदा नरव्याघ्र धर्मो न ह्रसते क्वचित् ।।"}, {"c": "1.58", "n": "23", "i": 2053, "v": "काले गावः प्रसूयन्ते नार्यश्च भरतर्षभ । फलन्त्यृतुषु वृक्षाश्च पुष्पाणि च फलानि च ।।"}, {"c": "1.58", "n": "24", "i": 2054, "v": "एवं कृतयुगे सम्यग्वर्तमाने तदा नृप । आपूर्यत मही कृत्स्ना प्राणिभिर्बहुभिर्भृशम् ।।"}, {"c": "1.58", "n": "25", "i": 2055, "v": "ततः समुदिते लोके मानुषे भरतर्षभ । असुरा जज्ञिरे क्षेत्रे राज्ञां मनुजपुंगव ।।"}, {"c": "1.58", "n": "26", "i": 2056, "v": "आदित्यैर्हि तदा दैत्या बहुशो निर्जिता युधि । ऐश्वर्याद्भ्रंशिताश्चापि संबभूवुः क्षिताविह ।।"}, {"c": "1.58", "n": "27", "i": 2057, "v": "इह देवत्वमिच्छन्तो मानुषेषु मनस्विनः । जज्ञिरे भुवि भूतेषु तेषु तेष्वसुरा विभो ।।"}, {"c": "1.58", "n": "28", "i": 2058, "v": "गोष्वश्वेषु च राजेन्द्र खरोष्ट्रमहिषेषु च । क्रव्यादेषु च भूतेषु गजेषु च मृगेषु च ।।"}, {"c": "1.58", "n": "29", "i": 2059, "v": "जातैरिह महीपाल जायमानैश्च तैर्मही । न शशाकात्मनात्मानमियं धारयितुं धरा ।।"}, {"c": "1.58", "n": "30", "i": 2060, "v": "अथ जाता महीपालाः केचिद्बलसमन्विताः । दितेः पुत्रा दनोश्चैव तस्माल्लोकादिह च्युताः ।।"}, {"c": "1.58", "n": "31", "i": 2061, "v": "वीर्यवन्तोऽवलिप्तास्ते नानारूपधरा महीम् । इमां सागरपर्यन्तां परीयुररिमर्दनाः ।।"}, {"c": "1.58", "n": "32", "i": 2062, "v": "ब्राह्मणान्क्षत्रियान्वैश्याञ्शूद्रांश्चैवाप्यपीडयन् । अन्यानि चैव भूतानि पीडयामासुरोजसा ।।"}, {"c": "1.58", "n": "33", "i": 2063, "v": "त्रासयन्तो विनिघ्नन्तस्तांस्तान्भूतगणांश्च ते । विचेरुः सर्वतो राजन्महीं शतसहस्रशः ।।"}, {"c": "1.58", "n": "34", "i": 2064, "v": "आश्रमस्थान्महर्षींश्च धर्षयन्तस्ततस्ततः । अब्रह्मण्या वीर्यमदा मत्ता मदबलेन च ।।"}, {"c": "1.58", "n": "35", "i": 2065, "v": "एवं वीर्यबलोत्सिक्तैर्भूरियं तैर्महासुरैः । पीड्यमाना महीपाल ब्रह्माणमुपचक्रमे ।।"}, {"c": "1.58", "n": "36", "i": 2066, "v": "न हीमां पवनो राजन्न नागा न नगा महीम् । तदा धारयितुं शेकुराक्रान्तां दानवैर्बलात् ।।"}, {"c": "1.58", "n": "37", "i": 2067, "v": "ततो मही महीपाल भारार्ता भयपीडिता । जगाम शरणं देवं सर्वभूतपितामहम् ।।"}, {"c": "1.58", "n": "38", "i": 2068, "v": "सा संवृतं महाभागैर्देवद्विजमहर्षिभिः । ददर्श देवं ब्रह्माणं लोककर्तारमव्ययम् ।।"}, {"c": "1.58", "n": "39", "i": 2069, "v": "गन्धर्वैरप्सरोभिश्च बन्दिकर्मसु निष्ठितैः । वन्द्यमानं मुदोपेतैर्ववन्दे चैनमेत्य सा ।।"}, {"c": "1.58", "n": "40", "i": 2070, "v": "अथ विज्ञापयामास भूमिस्तं शरणार्थिनी । संनिधौ लोकपालानां सर्वेषामेव भारत ।।"}, {"c": "1.58", "n": "41", "i": 2071, "v": "तत्प्रधानात्मनस्तस्य भूमेः कृत्यं स्वयंभुवः । पूर्वमेवाभवद्राजन्विदितं परमेष्ठिनः ।।"}, {"c": "1.58", "n": "42", "i": 2072, "v": "स्रष्टा हि जगतः कस्मान्न संबुध्येत भारत । सुरासुराणां लोकानामशेषेण मनोगतम् ।।"}, {"c": "1.58", "n": "43", "i": 2073, "v": "तामुवाच महाराज भूमिं भूमिपतिर्विभुः । प्रभवः सर्वभूतानामीशः शंभुः प्रजापतिः ।।"}, {"c": "1.58", "n": "44", "i": 2074, "v": "यदर्थमसि संप्राप्ता मत्सकाशं वसुंधरे । तदर्थं संनियोक्ष्यामि सर्वानेव दिवौकसः ।।"}, {"c": "1.58", "n": "45", "i": 2075, "v": "इत्युक्त्वा स महीं देवो ब्रह्मा राजन्विसृज्य च । आदिदेश तदा सर्वान्विबुधान्भूतकृत्स्वयम् ।।"}, {"c": "1.58", "n": "46", "i": 2076, "v": "अस्या भूमेर्निरसितुं भारं भागैः पृथक्पृथक् । अस्यामेव प्रसूयध्वं विरोधायेति चाब्रवीत् ।।"}, {"c": "1.58", "n": "47", "i": 2077, "v": "तथैव च समानीय गन्धर्वाप्सरसां गणान् । उवाच भगवान्सर्वानिदं वचनमुत्तमम् । स्वैरंशैः संप्रसूयध्वं यथेष्टं मानुषेष्विति ।।"}, {"c": "1.58", "n": "48", "i": 2078, "v": "अथ शक्रादयः सर्वे श्रुत्वा सुरगुरोर्वचः । तथ्यमर्थ्यं च पथ्यं च तस्य ते जगृहुस्तदा ।।"}, {"c": "1.58", "n": "49", "i": 2079, "v": "अथ ते सर्वशोंऽशैः स्वैर्गन्तुं भूमिं कृतक्षणाः । नारायणममित्रघ्नं वैकुण्ठमुपचक्रमुः ।।"}, {"c": "1.58", "n": "50", "i": 2080, "v": "यः स चक्रगदापाणिः पीतवासासितप्रभः । पद्मनाभः सुरारिघ्नः पृथुचार्वञ्चितेक्षणः ।।"}, {"c": "1.58", "n": "51", "i": 2081, "v": "तं भुवः शोधनायेन्द्र उवाच पुरुषोत्तमम् । अंशेनावतरस्वेति तथेत्याह च तं हरिः ।।"}, {"c": "1.59", "t": "वैशंपायन उवाच ।"}, {"c": "1.59", "n": "1", "i": 2082, "v": "अथ नारायणेनेन्द्रश्चकार सह संविदम् । अवतर्तुं महीं स्वर्गादंशतः सहितः सुरैः ।।"}, {"c": "1.59", "n": "2", "i": 2083, "v": "आदिश्य च स्वयं शक्रः सर्वानेव दिवौकसः । निर्जगाम पुनस्तस्मात्क्षयान्नारायणस्य ह ।।"}, {"c": "1.59", "n": "3", "i": 2084, "v": "तेऽमरारिविनाशाय सर्वलोकहिताय च । अवतेरुः क्रमेणेमां महीं स्वर्गाद्दिवौकसः ।।"}, {"c": "1.59", "n": "4", "i": 2085, "v": "ततो ब्रह्मर्षिवंशेषु पार्थिवर्षिकुलेषु च । जज्ञिरे राजशार्दूल यथाकामं दिवौकसः ।।"}, {"c": "1.59", "n": "5", "i": 2086, "v": "दानवान्राक्षसांश्चैव गन्धर्वान्पन्नगांस्तथा । पुरुषादानि चान्यानि जघ्नुः सत्त्वान्यनेकशः ।।"}, {"c": "1.59", "n": "6", "i": 2087, "v": "दानवा राक्षसाश्चैव गन्धर्वाः पन्नगास्तथा । न तान्बलस्थान्बाल्येऽपि जघ्नुर्भरतसत्तम ।।"}, {"c": "1.59", "t": "जनमेजय उवाच ।"}, {"c": "1.59", "n": "7", "i": 2088, "v": "देवदानवसंघानां गन्धर्वाप्सरसां तथा । मानवानां च सर्वेषां तथा वै यक्षरक्षसाम् ।।"}, {"c": "1.59", "n": "8", "i": 2089, "v": "श्रोतुमिच्छामि तत्त्वेन संभवं कृत्स्नमादितः । प्राणिनां चैव सर्वेषां सर्वशः सर्वविद्ध्यसि ।।"}, {"c": "1.59", "t": "वैशंपायन उवाच ।"}, {"c": "1.59", "n": "9", "i": 2090, "v": "हन्त ते कथयिष्यामि नमस्कृत्वा स्वयंभुवे । सुरादीनामहं सम्यग्लोकानां प्रभवाप्ययम् ।।"}, {"c": "1.59", "n": "10", "i": 2091, "v": "ब्रह्मणो मानसाः पुत्रा विदिताः षण्महर्षयः । मरीचिरत्र्यङ्गिरसौ पुलस्त्यः पुलहः क्रतुः ।।"}, {"c": "1.59", "n": "11", "i": 2092, "v": "मरीचेः कश्यपः पुत्रः कश्यपात्तु इमाः प्रजाः । प्रजज्ञिरे महाभागा दक्षकन्यास्त्रयोदश ।।"}, {"c": "1.59", "n": "12", "i": 2093, "v": "अदितिर्दितिर्दनुः काला अनायुः सिंहिका मुनिः । क्रोधा प्रावा अरिष्टा च विनता कपिला तथा ।।"}, {"c": "1.59", "n": "13", "i": 2094, "v": "कद्रूश्च मनुजव्याघ्र दक्षकन्यैव भारत । एतासां वीर्यसंपन्नं पुत्रपौत्रमनन्तकम् ।।"}, {"c": "1.59", "n": "14", "i": 2095, "v": "अदित्यां द्वादशादित्याः संभूता भुवनेश्वराः । ये राजन्नामतस्तांस्ते कीर्तयिष्यामि भारत ।।"}, {"c": "1.59", "n": "15", "i": 2096, "v": "धाता मित्रोऽर्यमा शक्रो वरुणश्चांश एव च । भगो विवस्वान्पूषा च सविता दशमस्तथा ।।"}, {"c": "1.59", "n": "16", "i": 2097, "v": "एकादशस्तथा त्वष्टा विष्णुर्द्वादश उच्यते । जघन्यजः स सर्वेषामादित्यानां गुणाधिकः ।।"}, {"c": "1.59", "n": "17", "i": 2098, "v": "एक एव दितेः पुत्रो हिरण्यकशिपुः स्मृतः । नाम्ना ख्यातास्तु तस्येमे पुत्राः पञ्च महात्मनः ।।"}, {"c": "1.59", "n": "18", "i": 2099, "v": "प्रह्रादः पूर्वजस्तेषां संह्रादस्तदनन्तरम् । अनुह्रादस्तृतीयोऽभूत्तस्माच्च शिबिबाष्कलौ ।।"}, {"c": "1.59", "n": "19", "i": 2100, "v": "प्रह्रादस्य त्रयः पुत्राः ख्याताः सर्वत्र भारत । विरोचनश्च कुम्भश्च निकुम्भश्चेति विश्रुताः ।।"}, {"c": "1.59", "n": "20", "i": 2101, "v": "विरोचनस्य पुत्रोऽभूद्बलिरेकः प्रतापवान् । बलेश्च प्रथितः पुत्रो बाणो नाम महासुरः ।।"}, {"c": "1.59", "n": "21", "i": 2102, "v": "चत्वारिंशद्दनोः पुत्राः ख्याताः सर्वत्र भारत । तेषां प्रथमजो राजा विप्रचित्तिर्महायशाः ।।"}, {"c": "1.59", "n": "22", "i": 2103, "v": "शम्बरो नमुचिश्चैव पुलोमा चेति विश्रुतः । असिलोमा च केशी च दुर्जयश्चैव दानवः ।।"}, {"c": "1.59", "n": "23", "i": 2104, "v": "अयःशिरा अश्वशिरा अयःशङ्कुश्च वीर्यवान् । तथा गगनमूर्धा च वेगवान्केतुमांश्च यः ।।"}, {"c": "1.59", "n": "24", "i": 2105, "v": "स्वर्भानुरश्वोऽश्वपतिर्वृषपर्वाजकस्तथा । अश्वग्रीवश्च सूक्ष्मश्च तुहुण्डश्च महासुरः ।।"}, {"c": "1.59", "n": "25", "i": 2106, "v": "इसृपा एकचक्रश्च विरूपाक्षो हराहरौ । निचन्द्रश्च निकुम्भश्च कुपथः कापथस्तथा ।।"}, {"c": "1.59", "n": "26", "i": 2107, "v": "शरभः शलभश्चैव सूर्याचन्द्रमसौ तथा । इति ख्याता दनोर्वंशे दानवाः परिकीर्तिताः । अन्यौ तु खलु देवानां सूर्याचन्द्रमसौ स्मृतौ ।।"}, {"c": "1.59", "n": "27", "i": 2108, "v": "इमे च वंशे प्रथिताः सत्त्ववन्तो महाबलाः । दनुपुत्रा महाराज दश दानवपुङ्गवाः ।।"}, {"c": "1.59", "n": "28", "i": 2109, "v": "एकाक्षो मृतपा वीरः प्रलम्बनरकावपि । वातापिः शत्रुतपनः शठश्चैव महासुरः ।।"}, {"c": "1.59", "n": "29", "i": 2110, "v": "गविष्ठश्च दनायुश्च दीर्घजिह्वश्च दानवः । असंख्येयाः स्मृतास्तेषां पुत्राः पौत्राश्च भारत ।।"}, {"c": "1.59", "n": "30", "i": 2111, "v": "सिंहिका सुषुवे पुत्रं राहुं चन्द्रार्कमर्दनम् । सुचन्द्रं चन्द्रहन्तारं तथा चन्द्रविमर्दनम् ।।"}, {"c": "1.59", "n": "31", "i": 2112, "v": "क्रूरस्वभावं क्रूरायाः पुत्रपौत्रमनन्तकम् । गणः क्रोधवशो नाम क्रूरकर्मारिमर्दनः ।।"}, {"c": "1.59", "n": "32", "i": 2113, "v": "अनायुषः पुनः पुत्राश्चत्वारोऽसुरपुंगवाः । विक्षरो बलवीरौ च वृत्रश्चैव महासुरः ।।"}, {"c": "1.59", "n": "33", "i": 2114, "v": "कालायाः प्रथिताः पुत्राः कालकल्पाः प्रहारिणः । भुवि ख्याता महावीर्या दानवेषु परंतपाः ।।"}, {"c": "1.59", "n": "34", "i": 2115, "v": "विनाशनश्च क्रोधश्च हन्ता क्रोधस्य चापरः । क्रोधशत्रुस्तथैवान्यः कालेया इति विश्रुताः ।।"}, {"c": "1.59", "n": "35", "i": 2116, "v": "असुराणामुपाध्यायः शुक्रस्त्वृषिसुतोऽभवत् । ख्याताश्चोशनसः पुत्राश्चत्वारोऽसुरयाजकाः ।।"}, {"c": "1.59", "n": "36", "i": 2117, "v": "त्वष्टावरस्तथात्रिश्च द्वावन्यौ मन्त्रकर्मिणौ । तेजसा सूर्यसंकाशा ब्रह्मलोकप्रभावनाः ।।"}, {"c": "1.59", "n": "37", "i": 2118, "v": "इत्येष वंशप्रभवः कथितस्ते तरस्विनाम् । असुराणां सुराणां च पुराणे संश्रुतो मया ।।"}, {"c": "1.59", "n": "38", "i": 2119, "v": "एतेषां यदपत्यं तु न शक्यं तदशेषतः । प्रसंख्यातुं महीपाल गुणभूतमनन्तकम् ।।"}, {"c": "1.59", "n": "39", "i": 2120, "v": "तार्क्ष्यश्चारिष्टनेमिश्च तथैव गरुडारुणौ । आरुणिर्वारुणिश्चैव वैनतेया इति स्मृताः ।।"}, {"c": "1.59", "n": "40", "i": 2121, "v": "शेषोऽनन्तो वासुकिश्च तक्षकश्च भुजंगमः । कूर्मश्च कुलिकश्चैव काद्रवेया महाबलाः ।।"}, {"c": "1.59", "n": "41", "i": 2122, "v": "भीमसेनोग्रसेनौ च सुपर्णो वरुणस्तथा । गोपतिर्धृतराष्ट्रश्च सूर्यवर्चाश्च सप्तमः ।।"}, {"c": "1.59", "n": "42", "i": 2123, "v": "पत्रवानर्कपर्णश्च प्रयुतश्चैव विश्रुतः । भीमश्चित्ररथश्चैव विख्यातः सर्वविद्वशी ।।"}, {"c": "1.59", "n": "43", "i": 2124, "v": "तथा शालिशिरा राजन्प्रद्युम्नश्च चतुर्दशः । कलिः पञ्चदशश्चैव नारदश्चैव षोडशः । इत्येते देवगन्धर्वा मौनेयाः परिकीर्तिताः ।।"}, {"c": "1.59", "n": "44", "i": 2125, "v": "अतस्तु भूतान्यन्यानि कीर्तयिष्यामि भारत । अनवद्यामनुवशामनूनामरुणां प्रियाम् । अनूपां सुभगां भासीमिति प्रावा व्यजायत ।।"}, {"c": "1.59", "n": "45", "i": 2126, "v": "सिद्धः पूर्णश्च बर्ही च पूर्णाशश्च महायशाः । ब्रह्मचारी रतिगुणः सुपर्णश्चैव सप्तमः ।।"}, {"c": "1.59", "n": "46", "i": 2127, "v": "विश्वावसुश्च भानुश्च सुचन्द्रो दशमस्तथा । इत्येते देवगन्धर्वाः प्रावेयाः परिकीर्तिताः ।।"}, {"c": "1.59", "n": "47", "i": 2128, "v": "इमं त्वप्सरसां वंशं विदितं पुण्यलक्षणम् । प्रावासूत महाभागा देवी देवर्षितः पुरा ।।"}, {"c": "1.59", "n": "48", "i": 2129, "v": "अलम्बुसा मिश्रकेषी विद्युत्पर्णा तुलानघा । अरुणा रक्षिता चैव रम्भा तद्वन्मनोरमा ।।"}, {"c": "1.59", "n": "49", "i": 2130, "v": "असिता च सुबाहुश्च सुव्रता सुभुजा तथा । सुप्रिया चातिबाहुश्च विख्यातौ च हहाहुहू । तुम्बुरुश्चेति चत्वारः स्मृता गन्धर्वसत्तमाः ।।"}, {"c": "1.59", "n": "50", "i": 2131, "v": "अमृतं ब्राह्मणा गावो गन्धर्वाप्सरसस्तथा । अपत्यं कपिलायास्तु पुराणे परिकीर्तितम् ।।"}, {"c": "1.59", "n": "51", "i": 2132, "v": "इति ते सर्वभूतानां संभवः कथितो मया । यथावत्परिसंख्यातो गन्धर्वाप्सरसां तथा ।।"}, {"c": "1.59", "n": "52", "i": 2133, "v": "भुजगानां सुपर्णानां रुद्राणां मरुतां तथा । गवां च ब्राह्मणानां च श्रीमतां पुण्यकर्मणाम् ।।"}, {"c": "1.59", "n": "53", "i": 2134, "v": "आयुष्यश्चैव पुण्यश्च धन्यः श्रुतिसुखावहः । श्रोतव्यश्चैव सततं श्राव्यश्चैवानसूयता ।।"}, {"c": "1.59", "n": "54", "i": 2135, "v": "इमं तु वंशं नियमेन यः पठे;न्महात्मनां ब्राह्मणदेवसंनिधौ । अपत्यलाभं लभते स पुष्कलं; श्रियं यशः प्रेत्य च शोभनां गतिम् ।।"}, {"c": "1.60", "t": "वैशंपायन उवाच ।"}, {"c": "1.60", "n": "1", "i": 2136, "v": "ब्रह्मणो मानसाः पुत्रा विदिताः षण्महर्षयः । एकादश सुताः स्थाणोः ख्याताः परममानसाः ।।"}, {"c": "1.60", "n": "2", "i": 2137, "v": "मृगव्याधश्च शर्वश्च निरृतिश्च महायशाः । अजैकपादहिर्बुध्न्यः पिनाकी च परंतपः ।।"}, {"c": "1.60", "n": "3", "i": 2138, "v": "दहनोऽथेश्वरश्चैव कपाली च महाद्युतिः । स्थाणुर्भवश्च भगवान्रुद्रा एकादश स्मृताः ।।"}, {"c": "1.60", "n": "4", "i": 2139, "v": "मरीचिरङ्गिरा अत्रिः पुलस्त्यः पुलहः क्रतुः । षडेते ब्रह्मणः पुत्रा वीर्यवन्तो महर्षयः ।।"}, {"c": "1.60", "n": "5", "i": 2140, "v": "त्रयस्त्वङ्गिरसः पुत्रा लोके सर्वत्र विश्रुताः । बृहस्पतिरुतथ्यश्च संवर्तश्च धृतव्रताः ।।"}, {"c": "1.60", "n": "6", "i": 2141, "v": "अत्रेस्तु बहवः पुत्राः श्रूयन्ते मनुजाधिप । सर्वे वेदविदः सिद्धाः शान्तात्मानो महर्षयः ।।"}, {"c": "1.60", "n": "7", "i": 2142, "v": "राक्षसास्तु पुलस्त्यस्य वानराः किंनरास्तथा । पुलहस्य मृगाः सिंहा व्याघ्राः किंपुरुषास्तथा ।।"}, {"c": "1.60", "n": "8", "i": 2143, "v": "क्रतोः क्रतुसमाः पुत्राः पतंगसहचारिणः । विश्रुतास्त्रिषु लोकेषु सत्यव्रतपरायणाः ।।"}, {"c": "1.60", "n": "9", "i": 2144, "v": "दक्षस्त्वजायताङ्गुष्ठाद्दक्षिणाद्भगवानृषिः । ब्रह्मणः पृथिवीपाल पुत्रः पुत्रवतां वरः ।।"}, {"c": "1.60", "n": "10", "i": 2145, "v": "वामादजायताङ्गुष्ठाद्भार्या तस्य महात्मनः । तस्यां पञ्चाशतं कन्याः स एवाजनयन्मुनिः ।।"}, {"c": "1.60", "n": "11", "i": 2146, "v": "ताः सर्वास्त्वनवद्याङ्ग्यः कन्याः कमललोचनाः । पुत्रिकाः स्थापयामास नष्टपुत्रः प्रजापतिः ।।"}, {"c": "1.60", "n": "12", "i": 2147, "v": "ददौ स दश धर्माय सप्तविंशतिमिन्दवे । दिव्येन विधिना राजन्कश्यपाय त्रयोदश ।।"}, {"c": "1.60", "n": "13", "i": 2148, "v": "नामतो धर्मपत्न्यस्ताः कीर्त्यमाना निबोध मे । कीर्तिर्लक्ष्मीर्धृतिर्मेधा पुष्टिः श्रद्धा क्रिया तथा ।।"}, {"c": "1.60", "n": "14", "i": 2149, "v": "बुद्धिर्लज्जा मतिश्चैव पत्न्यो धर्मस्य ता दश । द्वाराण्येतानि धर्मस्य विहितानि स्वयंभुवा ।।"}, {"c": "1.60", "n": "15", "i": 2150, "v": "सप्तविंशति सोमस्य पत्न्यो लोके परिश्रुताः । कालस्य नयने युक्ताः सोमपत्न्यः शुभव्रताः । सर्वा नक्षत्रयोगिन्यो लोकयात्राविधौ स्थिताः ।।"}, {"c": "1.60", "n": "16", "i": 2151, "v": "पितामहो मुनिर्देवस्तस्य पुत्रः प्रजापतिः । तस्याष्टौ वसवः पुत्रास्तेषां वक्ष्यामि विस्तरम् ।।"}, {"c": "1.60", "n": "17", "i": 2152, "v": "धरो ध्रुवश्च सोमश्च अहश्चैवानिलोऽनलः । प्रत्यूषश्च प्रभासश्च वसवोऽष्टाविति स्मृताः ।।"}, {"c": "1.60", "n": "18", "i": 2153, "v": "धूम्रायाश्च धरः पुत्रो ब्रह्मविद्यो ध्रुवस्तथा । चन्द्रमास्तु मनस्विन्याः श्वसायाः श्वसनस्तथा ।।"}, {"c": "1.60", "n": "19", "i": 2154, "v": "रतायाश्चाप्यहः पुत्रः शाण्डिल्याश्च हुताशनः । प्रत्यूषश्च प्रभासश्च प्रभातायाः सुतौ स्मृतौ ।।"}, {"c": "1.60", "n": "20", "i": 2155, "v": "धरस्य पुत्रो द्रविणो हुतहव्यवहस्तथा । ध्रुवस्य पुत्रो भगवान्कालो लोकप्रकालनः ।।"}, {"c": "1.60", "n": "21", "i": 2156, "v": "सोमस्य तु सुतो वर्चा वर्चस्वी येन जायते । मनोहरायाः शिशिरः प्राणोऽथ रमणस्तथा ।।"}, {"c": "1.60", "n": "22", "i": 2157, "v": "अह्नः सुतः स्मृतो ज्योतिः श्रमः शान्तस्तथा मुनिः । अग्नेः पुत्रः कुमारस्तु श्रीमाञ्शरवणालयः ।।"}, {"c": "1.60", "n": "23", "i": 2158, "v": "तस्य शाखो विशाखश्च नैगमेशश्च पृष्ठजः । कृत्तिकाभ्युपपत्तेश्च कार्त्तिकेय इति स्मृतः ।।"}, {"c": "1.60", "n": "24", "i": 2159, "v": "अनिलस्य शिवा भार्या तस्याः पुत्रः पुरोजवः । अविज्ञातगतिश्चैव द्वौ पुत्रावनिलस्य तु ।।"}, {"c": "1.60", "n": "25", "i": 2160, "v": "प्रत्यूषस्य विदुः पुत्रमृषिं नाम्नाथ देवलम् । द्वौ पुत्रौ देवलस्यापि क्षमावन्तौ मनीषिणौ ।।"}, {"c": "1.60", "n": "26", "i": 2161, "v": "बृहस्पतेस्तु भगिनी वरस्त्री ब्रह्मचारिणी । योगसिद्धा जगत्सर्वमसक्तं विचरत्युत । प्रभासस्य तु भार्या सा वसूनामष्टमस्य ह ।।"}, {"c": "1.60", "n": "27", "i": 2162, "v": "विश्वकर्मा महाभागो जज्ञे शिल्पप्रजापतिः । कर्ता शिल्पसहस्राणां त्रिदशानां च वर्धकिः ।।"}, {"c": "1.60", "n": "28", "i": 2163, "v": "भूषणानां च सर्वेषां कर्ता शिल्पवतां वरः । यो दिव्यानि विमानानि देवतानां चकार ह ।।"}, {"c": "1.60", "n": "29", "i": 2164, "v": "मनुष्याश्चोपजीवन्ति यस्य शिल्पं महात्मनः । पूजयन्ति च यं नित्यं विश्वकर्माणमव्ययम् ।।"}, {"c": "1.60", "n": "30", "i": 2165, "v": "स्तनं तु दक्षिणं भित्त्वा ब्रह्मणो नरविग्रहः । निःसृतो भगवान्धर्मः सर्वलोकसुखावहः ।।"}, {"c": "1.60", "n": "31", "i": 2166, "v": "त्रयस्तस्य वराः पुत्राः सर्वभूतमनोहराः । शमः कामश्च हर्षश्च तेजसा लोकधारिणः ।।"}, {"c": "1.60", "n": "32", "i": 2167, "v": "कामस्य तु रतिर्भार्या शमस्य प्राप्तिरङ्गना । नन्दी तु भार्या हर्षस्य यत्र लोकाः प्रतिष्ठिताः ।।"}, {"c": "1.60", "n": "33", "i": 2168, "v": "मरीचेः कश्यपः पुत्रः कश्यपस्य सुरासुराः । जज्ञिरे नृपशार्दूल लोकानां प्रभवस्तु सः ।।"}, {"c": "1.60", "n": "34", "i": 2169, "v": "त्वाष्ट्री तु सवितुर्भार्या वडवारूपधारिणी । असूयत महाभागा सान्तरिक्षेऽश्विनावुभौ ।।"}, {"c": "1.60", "n": "35", "i": 2170, "v": "द्वादशैवादितेः पुत्राः शक्रमुख्या नराधिप । तेषामवरजो विष्णुर्यत्र लोकाः प्रतिष्ठिताः ।।"}, {"c": "1.60", "n": "36", "i": 2171, "v": "त्रयस्त्रिंशत इत्येते देवास्तेषामहं तव । अन्वयं संप्रवक्ष्यामि पक्षैश्च कुलतो गणान् ।।"}, {"c": "1.60", "n": "37", "i": 2172, "v": "रुद्राणामपरः पक्षः साध्यानां मरुतां तथा । वसूनां भार्गवं विद्याद्विश्वेदेवांस्तथैव च ।।"}, {"c": "1.60", "n": "38", "i": 2173, "v": "वैनतेयस्तु गरुडो बलवानरुणस्तथा । बृहस्पतिश्च भगवानादित्येष्वेव गण्यते ।।"}, {"c": "1.60", "n": "39", "i": 2174, "v": "अश्विभ्यां गुह्यकान्विद्धि सर्वौषध्यस्तथा पशून् । एष देवगणो राजन्कीर्तितस्तेऽनुपूर्वशः । यं कीर्तयित्वा मनुजः सर्वपापैः प्रमुच्यते ।।"}, {"c": "1.60", "n": "40", "i": 2175, "v": "ब्रह्मणो हृदयं भित्त्वा निःसृतो भगवान्भृगुः । भृगोः पुत्रः कविर्विद्वाञ्शुक्रः कविसुतो ग्रहः ।।"}, {"c": "1.60", "n": "41", "i": 2176, "v": "त्रैलोक्यप्राणयात्रार्थे वर्षावर्षे भयाभये । स्वयंभुवा नियुक्तः सन्भुवनं परिधावति ।।"}, {"c": "1.60", "n": "42", "i": 2177, "v": "योगाचार्यो महाबुद्धिर्दैत्यानामभवद्गुरुः । सुराणां चापि मेधावी ब्रह्मचारी यतव्रतः ।।"}, {"c": "1.60", "n": "43", "i": 2178, "v": "तस्मिन्नियुक्ते विभुना योगक्षेमाय भार्गवे । अन्यमुत्पादयामास पुत्रं भृगुरनिन्दितम् ।।"}, {"c": "1.60", "n": "44", "i": 2179, "v": "च्यवनं दीप्ततपसं धर्मात्मानं मनीषिणम् । यः स रोषाच्च्युतो गर्भान्मातुर्मोक्षाय भारत ।।"}, {"c": "1.60", "n": "45", "i": 2180, "v": "आरुषी तु मनोः कन्या तस्य पत्नी मनीषिणः । और्वस्तस्यां समभवदूरुं भित्त्वा महायशाः । महातपा महातेजा बाल एव गुणैर्युतः ।।"}, {"c": "1.60", "n": "46", "i": 2181, "v": "ऋचीकस्तस्य पुत्रस्तु जमदग्निस्ततोऽभवत् । जमदग्नेस्तु चत्वार आसन्पुत्रा महात्मनः ।।"}, {"c": "1.60", "n": "47", "i": 2182, "v": "रामस्तेषां जघन्योऽभूदजघन्यैर्गुणैर्युतः । सर्वशस्त्रास्त्रकुशलः क्षत्रियान्तकरो वशी ।।"}, {"c": "1.60", "n": "48", "i": 2183, "v": "और्वस्यासीत्पुत्रशतं जमदग्निपुरोगमम् । तेषां पुत्रसहस्राणि बभूवुर्भृगुविस्तरः ।।"}, {"c": "1.60", "n": "49", "i": 2184, "v": "द्वौ पुत्रौ ब्रह्मणस्त्वन्यौ ययोस्तिष्ठति लक्षणम् । लोके धाता विधाता च यौ स्थितौ मनुना सह ।।"}, {"c": "1.60", "n": "50", "i": 2185, "v": "तयोरेव स्वसा देवी लक्ष्मीः पद्मगृहा शुभा । तस्यास्तु मानसाः पुत्रास्तुरगा व्योमचारिणः ।।"}, {"c": "1.60", "n": "51", "i": 2186, "v": "वरुणस्य भार्या ज्येष्ठा तु शुक्राद्देवी व्यजायत । तस्याः पुत्रं बलं विद्धि सुरां च सुरनन्दिनीम् ।।"}, {"c": "1.60", "n": "52", "i": 2187, "v": "प्रजानामन्नकामानामन्योन्यपरिभक्षणात् । अधर्मस्तत्र संजातः सर्वभूतविनाशनः ।।"}, {"c": "1.60", "n": "53", "i": 2188, "v": "तस्यापि निरृतिर्भार्या नैरृता येन राक्षसाः । घोरास्तस्यास्त्रयः पुत्राः पापकर्मरताः सदा । भयो महाभयश्चैव मृत्युर्भूतान्तकस्तथा ।।"}, {"c": "1.60", "n": "54", "i": 2189, "v": "काकीं श्येनीं च भासीं च धृतराष्ट्रीं तथा शुकीम् । ताम्रा तु सुषुवे देवी पञ्चैता लोकविश्रुताः ।।"}, {"c": "1.60", "n": "55", "i": 2190, "v": "उलूकान्सुषुवे काकी श्येनी श्येनान्व्यजायत । भासी भासानजनयद्गृध्रांश्चैव जनाधिप ।।"}, {"c": "1.60", "n": "56", "i": 2191, "v": "धृतराष्ट्री तु हंसांश्च कलहंसांश्च सर्वशः । चक्रवाकांश्च भद्रं ते प्रजज्ञे सा तु भामिनी ।।"}, {"c": "1.60", "n": "57", "i": 2192, "v": "शुकी विजज्ञे धर्मज्ञ शुकानेव मनस्विनी । कल्याणगुणसंपन्ना सर्वलक्षणपूजिता ।।"}, {"c": "1.60", "n": "58", "i": 2193, "v": "नव क्रोधवशा नारीः प्रजज्ञेऽप्यात्मसंभवाः । मृगीं च मृगमन्दां च हरिं भद्रमनामपि ।।"}, {"c": "1.60", "n": "59", "i": 2194, "v": "मातङ्गीमथ शार्दूलीं श्वेतां सुरभिमेव च । सर्वलक्षणसंपन्नां सुरसां च यशस्विनीम् ।।"}, {"c": "1.60", "n": "60", "i": 2195, "v": "अपत्यं तु मृगाः सर्वे मृग्या नरवरात्मज । ऋक्षाश्च मृगमन्दायाः सृमराश्चमरा अपि ।।"}, {"c": "1.60", "n": "61", "i": 2196, "v": "ततस्त्वैरावतं नागं जज्ञे भद्रमना सुतम् । ऐरावतः सुतस्तस्या देवनागो महागजः ।।"}, {"c": "1.60", "n": "62", "i": 2197, "v": "हर्याश्च हरयोऽपत्यं वानराश्च तरस्विनः । गोलाङ्गूलांश्च भद्रं ते हर्याः पुत्रान्प्रचक्षते ।।"}, {"c": "1.60", "n": "63", "i": 2198, "v": "प्रजज्ञे त्वथ शार्दूली सिंहान्व्याघ्रांश्च भारत । द्वीपिनश्च महाभाग सर्वानेव न संशयः ।।"}, {"c": "1.60", "n": "64", "i": 2199, "v": "मातङ्ग्यास्त्वथ मातङ्गा अपत्यानि नराधिप । दिशागजं तु श्वेताख्यं श्वेताजनयदाशुगम् ।।"}, {"c": "1.60", "n": "65", "i": 2200, "v": "तथा दुहितरौ राजन्सुरभिर्वै व्यजायत । रोहिणीं चैव भद्रं ते गन्धर्वीं च यशस्विनीम् । रोहिण्यां जज्ञिरे गावो गन्धर्व्यां वाजिनः सुताः ।।"}, {"c": "1.60", "n": "66", "i": 2201, "v": "सुरसाजनयन्नागान्राजन्कद्रूश्च पन्नगान् । सप्त पिण्डफलान्वृक्षाननलापि व्यजायत । अनलायाः शुकी पुत्री कद्र्वास्तु सुरसा सुता ।।"}, {"c": "1.60", "n": "67", "i": 2202, "v": "अरुणस्य भार्या श्येनी तु वीर्यवन्तौ महाबलौ । संपातिं जनयामास तथैव च जटायुषम् । द्वौ पुत्रौ विनतायास्तु विख्यातौ गरुडारुणौ ।।"}, {"c": "1.60", "n": "68", "i": 2203, "v": "इत्येष सर्वभूतानां महतां मनुजाधिप । प्रभवः कीर्तितः सम्यङ्मया मतिमतां वर ।।"}, {"c": "1.60", "n": "69", "i": 2204, "v": "यं श्रुत्वा पुरुषः सम्यक्पूतो भवति पाप्मनः । सर्वज्ञतां च लभते गतिमग्र्यां च विन्दति ।।"}, {"c": "1.61", "t": "जनमेजय उवाच ।"}, {"c": "1.61", "n": "1", "i": 2205, "v": "देवानां दानवानां च यक्षाणामथ रक्षसाम् । अन्येषां चैव भूतानां सर्वेषां भगवन्नहम् ।।"}, {"c": "1.61", "n": "2", "i": 2206, "v": "श्रोतुमिच्छामि तत्त्वेन मानुषेषु महात्मनाम् । जन्म कर्म च भूतानामेतेषामनुपूर्वशः ।।"}, {"c": "1.61", "t": "वैशंपायन उवाच ।"}, {"c": "1.61", "n": "3", "i": 2207, "v": "मानुषेषु मनुष्येन्द्र संभूता ये दिवौकसः । प्रथमं दानवांश्चैव तांस्ते वक्ष्यामि सर्वशः ।।"}, {"c": "1.61", "n": "4", "i": 2208, "v": "विप्रचित्तिरिति ख्यातो य आसीद्दानवर्षभः । जरासंध इति ख्यातः स आसीन्मनुजर्षभः ।।"}, {"c": "1.61", "n": "5", "i": 2209, "v": "दितेः पुत्रस्तु यो राजन्हिरण्यकशिपुः स्मृतः । स जज्ञे मानुषे लोके शिशुपालो नरर्षभः ।।"}, {"c": "1.61", "n": "6", "i": 2210, "v": "संह्राद इति विख्यातः प्रह्रादस्यानुजस्तु यः । स शल्य इति विख्यातो जज्ञे बाह्लीकपुंगवः ।।"}, {"c": "1.61", "n": "7", "i": 2211, "v": "अनुह्रादस्तु तेजस्वी योऽभूत्ख्यातो जघन्यजः । धृष्टकेतुरिति ख्यातः स आसीन्मनुजेश्वरः ।।"}, {"c": "1.61", "n": "8", "i": 2212, "v": "यस्तु राजञ्शिबिर्नाम दैतेयः परिकीर्तितः । द्रुम इत्यभिविख्यातः स आसीद्भुवि पार्थिवः ।।"}, {"c": "1.61", "n": "9", "i": 2213, "v": "बाष्कलो नाम यस्तेषामासीदसुरसत्तमः । भगदत्त इति ख्यातः स आसीन्मनुजेश्वरः ।।"}, {"c": "1.61", "n": "10", "i": 2214, "v": "अयःशिरा अश्वशिरा अयःशङ्कुश्च वीर्यवान् । तथा गगनमूर्धा च वेगवांश्चात्र पञ्चमः ।।"}, {"c": "1.61", "n": "11", "i": 2215, "v": "पञ्चैते जज्ञिरे राजन्वीर्यवन्तो महासुराः । केकयेषु महात्मानः पार्थिवर्षभसत्तमाः ।।"}, {"c": "1.61", "n": "12", "i": 2216, "v": "केतुमानिति विख्यातो यस्ततोऽन्यः प्रतापवान् । अमितौजा इति ख्यातः पृथिव्यां सोऽभवन्नृपः ।।"}, {"c": "1.61", "n": "13", "i": 2217, "v": "स्वर्भानुरिति विख्यातः श्रीमान्यस्तु महासुरः । उग्रसेन इति ख्यात उग्रकर्मा नराधिपः ।।"}, {"c": "1.61", "n": "14", "i": 2218, "v": "यस्त्वश्व इति विख्यातः श्रीमानासीन्महासुरः । अशोको नाम राजासीन्महावीर्यपराक्रमः ।।"}, {"c": "1.61", "n": "15", "i": 2219, "v": "तस्मादवरजो यस्तु राजन्नश्वपतिः स्मृतः । दैतेयः सोऽभवद्राजा हार्दिक्यो मनुजर्षभः ।।"}, {"c": "1.61", "n": "16", "i": 2220, "v": "वृषपर्वेति विख्यातः श्रीमान्यस्तु महासुरः । दीर्घप्रज्ञ इति ख्यातः पृथिव्यां सोऽभवन्नृपः ।।"}, {"c": "1.61", "n": "17", "i": 2221, "v": "अजकस्त्वनुजो राजन्य आसीद्वृषपर्वणः । स मल्ल इति विख्यातः पृथिव्यामभवन्नृपः ।।"}, {"c": "1.61", "n": "18", "i": 2222, "v": "अश्वग्रीव इति ख्यातः सत्त्ववान्यो महासुरः । रोचमान इति ख्यातः पृथिव्यां सोऽभवन्नृपः ।।"}, {"c": "1.61", "n": "19", "i": 2223, "v": "सूक्ष्मस्तु मतिमान्राजन्कीर्तिमान्यः प्रकीर्तितः । बृहन्त इति विख्यातः क्षितावासीत्स पार्थिवः ।।"}, {"c": "1.61", "n": "20", "i": 2224, "v": "तुहुण्ड इति विख्यातो य आसीदसुरोत्तमः । सेनाबिन्दुरिति ख्यातः स बभूव नराधिपः ।।"}, {"c": "1.61", "n": "21", "i": 2225, "v": "इसृपा नाम यस्तेषामसुराणां बलाधिकः । पापजिन्नाम राजासीद्भुवि विख्यातविक्रमः ।।"}, {"c": "1.61", "n": "22", "i": 2226, "v": "एकचक्र इति ख्यात आसीद्यस्तु महासुरः । प्रतिविन्ध्य इति ख्यातो बभूव प्रथितः क्षितौ ।।"}, {"c": "1.61", "n": "23", "i": 2227, "v": "विरूपाक्षस्तु दैतेयश्चित्रयोधी महासुरः । चित्रवर्मेति विख्यातः क्षितावासीत्स पार्थिवः ।।"}, {"c": "1.61", "n": "24", "i": 2228, "v": "हरस्त्वरिहरो वीर आसीद्यो दानवोत्तमः । सुवास्तुरिति विख्यातः स जज्ञे मनुजर्षभः ।।"}, {"c": "1.61", "n": "25", "i": 2229, "v": "अहरस्तु महातेजाः शत्रुपक्षक्षयंकरः । बाह्लीको नाम राजा स बभूव प्रथितः क्षितौ ।।"}, {"c": "1.61", "n": "26", "i": 2230, "v": "निचन्द्रश्चन्द्रवक्त्रश्च य आसीदसुरोत्तमः । मुञ्जकेश इति ख्यातः श्रीमानासीत्स पार्थिवः ।।"}, {"c": "1.61", "n": "27", "i": 2231, "v": "निकुम्भस्त्वजितः संख्ये महामतिरजायत । भूमौ भूमिपतिः श्रेष्ठो देवाधिप इति स्मृतः ।।"}, {"c": "1.61", "n": "28", "i": 2232, "v": "शरभो नाम यस्तेषां दैतेयानां महासुरः । पौरवो नाम राजर्षिः स बभूव नरेष्विह ।।"}, {"c": "1.61", "n": "29", "i": 2233, "v": "द्वितीयः शलभस्तेषामसुराणां बभूव यः । प्रह्रादो नाम बाह्लीकः स बभूव नराधिपः ।।"}, {"c": "1.61", "n": "30", "i": 2234, "v": "चन्द्रस्तु दितिजश्रेष्ठो लोके ताराधिपोपमः । ऋषिको नाम राजर्षिर्बभूव नृपसत्तमः ।।"}, {"c": "1.61", "n": "31", "i": 2235, "v": "मृतपा इति विख्यातो य आसीदसुरोत्तमः । पश्चिमानूपकं विद्धि तं नृपं नृपसत्तम ।।"}, {"c": "1.61", "n": "32", "i": 2236, "v": "गविष्ठस्तु महातेजा यः प्रख्यातो महासुरः । द्रुमसेन इति ख्यातः पृथिव्यां सोऽभवन्नृपः ।।"}, {"c": "1.61", "n": "33", "i": 2237, "v": "मयूर इति विख्यातः श्रीमान्यस्तु महासुरः । स विश्व इति विख्यातो बभूव पृथिवीपतिः ।।"}, {"c": "1.61", "n": "34", "i": 2238, "v": "सुपर्ण इति विख्यातस्तस्मादवरजस्तु यः । कालकीर्तिरिति ख्यातः पृथिव्यां सोऽभवन्नृपः ।।"}, {"c": "1.61", "n": "35", "i": 2239, "v": "चन्द्रहन्तेति यस्तेषां कीर्तितः प्रवरोऽसुरः । शुनको नाम राजर्षिः स बभूव नराधिपः ।।"}, {"c": "1.61", "n": "36", "i": 2240, "v": "विनाशनस्तु चन्द्रस्य य आख्यातो महासुरः । जानकिर्नाम राजर्षिः स बभूव नराधिपः ।।"}, {"c": "1.61", "n": "37", "i": 2241, "v": "दीर्घजिह्वस्तु कौरव्य य उक्तो दानवर्षभः । काशिराज इति ख्यातः पृथिव्यां पृथिवीपतिः ।।"}, {"c": "1.61", "n": "38", "i": 2242, "v": "ग्रहं तु सुषुवे यं तं सिंही चन्द्रार्कमर्दनम् । क्राथ इत्यभिविख्यातः सोऽभवन्मनुजाधिपः ।।"}, {"c": "1.61", "n": "39", "i": 2243, "v": "अनायुषस्तु पुत्राणां चतुर्णां प्रवरोऽसुरः । विक्षरो नाम तेजस्वी वसुमित्रोऽभवन्नृपः ।।"}, {"c": "1.61", "n": "40", "i": 2244, "v": "द्वितीयो विक्षराद्यस्तु नराधिप महासुरः । पांसुराष्ट्राधिप इति विश्रुतः सोऽभवन्नृपः ।।"}, {"c": "1.61", "n": "41", "i": 2245, "v": "बलवीर इति ख्यातो यस्त्वासीदसुरोत्तमः । पौण्ड्रमत्स्यक इत्येव स बभूव नराधिपः ।।"}, {"c": "1.61", "n": "42", "i": 2246, "v": "वृत्र इत्यभिविख्यातो यस्तु राजन्महासुरः । मणिमान्नाम राजर्षिः स बभूव नराधिपः ।।"}, {"c": "1.61", "n": "43", "i": 2247, "v": "क्रोधहन्तेति यस्तस्य बभूवावरजोऽसुरः । दण्ड इत्यभिविख्यातः स आसीन्नृपतिः क्षितौ ।।"}, {"c": "1.61", "n": "44", "i": 2248, "v": "क्रोधवर्धन इत्येव यस्त्वन्यः परिकीर्तितः । दण्डधार इति ख्यातः सोऽभवन्मनुजेश्वरः ।।"}, {"c": "1.61", "n": "45", "i": 2249, "v": "कालकायास्तु ये पुत्रास्तेषामष्टौ नराधिपाः । जज्ञिरे राजशार्दूल शार्दूलसमविक्रमाः ।।"}, {"c": "1.61", "n": "46", "i": 2250, "v": "मगधेषु जयत्सेनः श्रीमानासीत्स पार्थिवः । अष्टानां प्रवरस्तेषां कालेयानां महासुरः ।।"}, {"c": "1.61", "n": "47", "i": 2251, "v": "द्वितीयस्तु ततस्तेषां श्रीमान्हरिहयोपमः । अपराजित इत्येव स बभूव नराधिपः ।।"}, {"c": "1.61", "n": "48", "i": 2252, "v": "तृतीयस्तु महाराज महाबाहुर्महासुरः । निषादाधिपतिर्जज्ञे भुवि भीमपराक्रमः ।।"}, {"c": "1.61", "n": "49", "i": 2253, "v": "तेषामन्यतमो यस्तु चतुर्थः परिकीर्तितः । श्रेणिमानिति विख्यातः क्षितौ राजर्षिसत्तमः ।।"}, {"c": "1.61", "n": "50", "i": 2254, "v": "पञ्चमस्तु बभूवैषां प्रवरो यो महासुरः । महौजा इति विख्यातो बभूवेह परंतपः ।।"}, {"c": "1.61", "n": "51", "i": 2255, "v": "षष्ठस्तु मतिमान्यो वै तेषामासीन्महासुरः । अभीरुरिति विख्यातः क्षितौ राजर्षिसत्तमः ।।"}, {"c": "1.61", "n": "52", "i": 2256, "v": "समुद्रसेनश्च नृपस्तेषामेवाभवद्गणात् । विश्रुतः सागरान्तायां क्षितौ धर्मार्थतत्त्ववित् ।।"}, {"c": "1.61", "n": "53", "i": 2257, "v": "बृहन्नामाष्टमस्तेषां कालेयानां परंतपः । बभूव राजन्धर्मात्मा सर्वभूतहिते रतः ।।"}, {"c": "1.61", "n": "54", "i": 2258, "v": "गणः क्रोधवशो नाम यस्ते राजन्प्रकीर्तितः । ततः संजज्ञिरे वीराः क्षिताविह नराधिपाः ।।"}, {"c": "1.61", "n": "55", "i": 2259, "v": "नन्दिकः कर्णवेष्टश्च सिद्धार्थः कीटकस्तथा । सुवीरश्च सुबाहुश्च महावीरोऽथ बाह्लिकः ।।"}, {"c": "1.61", "n": "56", "i": 2260, "v": "क्रोधो विचित्यः सुरसः श्रीमान्नीलश्च भूमिपः । वीरधामा च कौरव्य भूमिपालश्च नामतः ।।"}, {"c": "1.61", "n": "57", "i": 2261, "v": "दन्तवक्त्रश्च नामासीद्दुर्जयश्चैव नामतः । रुक्मी च नृपशार्दूलो राजा च जनमेजयः ।।"}, {"c": "1.61", "n": "58", "i": 2262, "v": "आषाढो वायुवेगश्च भूरितेजास्तथैव च । एकलव्यः सुमित्रश्च वाटधानोऽथ गोमुखः ।।"}, {"c": "1.61", "n": "59", "i": 2263, "v": "कारूषकाश्च राजानः क्षेमधूर्तिस्तथैव च । श्रुतायुरुद्धवश्चैव बृहत्सेनस्तथैव च ।।"}, {"c": "1.61", "n": "60", "i": 2264, "v": "क्षेमोग्रतीर्थः कुहरः कलिङ्गेषु नराधिपः । मतिमांश्च मनुष्येन्द्र ईश्वरश्चेति विश्रुतः ।।"}, {"c": "1.61", "n": "61", "i": 2265, "v": "गणात्क्रोधवशादेवं राजपूगोऽभवत्क्षितौ । जातः पुरा महाराज महाकीर्तिर्महाबलः ।।"}, {"c": "1.61", "n": "62", "i": 2266, "v": "यस्त्वासीद्देवको नाम देवराजसमद्युतिः । स गन्धर्वपतिर्मुख्यः क्षितौ जज्ञे नराधिपः ।।"}, {"c": "1.61", "n": "63", "i": 2267, "v": "बृहस्पतेर्बृहत्कीर्तेर्देवर्षेर्विद्धि भारत । अंशाद्द्रोणं समुत्पन्नं भारद्वाजमयोनिजम् ।।"}, {"c": "1.61", "n": "64", "i": 2268, "v": "धन्विनां नृपशार्दूल यः स सर्वास्त्रवित्तमः । बृहत्कीर्तिर्महातेजाः संजज्ञे मनुजेष्विह ।।"}, {"c": "1.61", "n": "65", "i": 2269, "v": "धनुर्वेदे च वेदे च यं तं वेदविदो विदुः । वरिष्ठमिन्द्रकर्माणं द्रोणं स्वकुलवर्धनम् ।।"}, {"c": "1.61", "n": "66", "i": 2270, "v": "महादेवान्तकाभ्यां च कामात्क्रोधाच्च भारत । एकत्वमुपपन्नानां जज्ञे शूरः परंतपः ।।"}, {"c": "1.61", "n": "67", "i": 2271, "v": "अश्वत्थामा महावीर्यः शत्रुपक्षक्षयंकरः । वीरः कमलपत्राक्षः क्षितावासीन्नराधिप ।।"}, {"c": "1.61", "n": "68", "i": 2272, "v": "जज्ञिरे वसवस्त्वष्टौ गङ्गायां शंतनोः सुताः । वसिष्ठस्य च शापेन नियोगाद्वासवस्य च ।।"}, {"c": "1.61", "n": "69", "i": 2273, "v": "तेषामवरजो भीष्मः कुरूणामभयंकरः । मतिमान्वेदविद्वाग्मी शत्रुपक्षक्षयंकरः ।।"}, {"c": "1.61", "n": "70", "i": 2274, "v": "जामदग्न्येन रामेण यः स सर्वविदां वरः । अयुध्यत महातेजा भार्गवेण महात्मना ।।"}, {"c": "1.61", "n": "71", "i": 2275, "v": "यस्तु राजन्कृपो नाम ब्रह्मर्षिरभवत्क्षितौ । रुद्राणां तं गणाद्विद्धि संभूतमतिपौरुषम् ।।"}, {"c": "1.61", "n": "72", "i": 2276, "v": "शकुनिर्नाम यस्त्वासीद्राजा लोके महारथः । द्वापरं विद्धि तं राजन्संभूतमरिमर्दनम् ।।"}, {"c": "1.61", "n": "73", "i": 2277, "v": "सात्यकिः सत्यसंधस्तु योऽसौ वृष्णिकुलोद्वहः । पक्षात्स जज्ञे मरुतां देवानामरिमर्दनः ।।"}, {"c": "1.61", "n": "74", "i": 2278, "v": "द्रुपदश्चापि राजर्षिस्तत एवाभवद्गणात् । मानुषे नृप लोकेऽस्मिन्सर्वशस्त्रभृतां वरः ।।"}, {"c": "1.61", "n": "75", "i": 2279, "v": "ततश्च कृतवर्माणं विद्धि राजञ्जनाधिपम् । जातमप्रतिकर्माणं क्षत्रियर्षभसत्तमम् ।।"}, {"c": "1.61", "n": "76", "i": 2280, "v": "मरुतां तु गणाद्विद्धि संजातमरिमर्दनम् । विराटं नाम राजर्षिं परराष्ट्रप्रतापनम् ।।"}, {"c": "1.61", "n": "77", "i": 2281, "v": "अरिष्टायास्तु यः पुत्रो हंस इत्यभिविश्रुतः । स गन्धर्वपतिर्जज्ञे कुरुवंशविवर्धनः ।।"}, {"c": "1.61", "n": "78", "i": 2282, "v": "धृतराष्ट्र इति ख्यातः कृष्णद्वैपायनादपि । दीर्घबाहुर्महातेजाः प्रज्ञाचक्षुर्नराधिपः । मातुर्दोषादृषेः कोपादन्ध एव व्यजायत ।।"}, {"c": "1.61", "n": "79", "i": 2283, "v": "अत्रेस्तु सुमहाभागं पुत्रं पुत्रवतां वरम् । विदुरं विद्धि लोकेऽस्मिञ्जातं बुद्धिमतां वरम् ।।"}, {"c": "1.61", "n": "80", "i": 2284, "v": "कलेरंशात्तु संजज्ञे भुवि दुर्योधनो नृपः । दुर्बुद्धिर्दुर्मतिश्चैव कुरूणामयशस्करः ।।"}, {"c": "1.61", "n": "81", "i": 2285, "v": "जगतो यः स सर्वस्य विद्विष्टः कलिपूरुषः । यः सर्वां घातयामास पृथिवीं पुरुषाधमः । येन वैरं समुद्दीप्तं भूतान्तकरणं महत् ।।"}, {"c": "1.61", "n": "82", "i": 2286, "v": "पौलस्त्या भ्रातरः सर्वे जज्ञिरे मनुजेष्विह । शतं दुःशासनादीनां सर्वेषां क्रूरकर्मणाम् ।।"}, {"c": "1.61", "n": "83", "i": 2287, "v": "दुर्मुखो दुःसहश्चैव ये चान्ये नानुशब्दिताः । दुर्योधनसहायास्ते पौलस्त्या भरतर्षभ ।।"}, {"c": "1.61", "n": "84", "i": 2288, "v": "धर्मस्यांशं तु राजानं विद्धि राजन्युधिष्ठिरम् । भीमसेनं तु वातस्य देवराजस्य चार्जुनम् ।।"}, {"c": "1.61", "n": "85", "i": 2289, "v": "अश्विनोस्तु तथैवांशौ रूपेणाप्रतिमौ भुवि । नकुलः सहदेवश्च सर्वलोकमनोहरौ ।।"}, {"c": "1.61", "n": "86", "i": 2290, "v": "यः सुवर्चा इति ख्यातः सोमपुत्रः प्रतापवान् । अभिमन्युर्बृहत्कीर्तिरर्जुनस्य सुतोऽभवत् ।।"}, {"c": "1.61", "n": "87", "i": 2291, "v": "अग्नेरंशं तु विद्धि त्वं धृष्टद्युम्नं महारथम् । शिखण्डिनमथो राजन्स्त्रीपुंसं विद्धि राक्षसम् ।।"}, {"c": "1.61", "n": "88", "i": 2292, "v": "द्रौपदेयाश्च ये पञ्च बभूवुर्भरतर्षभ । विश्वेदेवगणान्राजंस्तान्विद्धि भरतर्षभ ।।"}, {"c": "1.61", "n": "89", "i": 2293, "v": "आमुक्तकवचः कर्णो यस्तु जज्ञे महारथः । दिवाकरस्य तं विद्धि देवस्यांशमनुत्तमम् ।।"}, {"c": "1.61", "n": "90", "i": 2294, "v": "यस्तु नारायणो नाम देवदेवः सनातनः । तस्यांशो मानुषेष्वासीद्वासुदेवः प्रतापवान् ।।"}, {"c": "1.61", "n": "91", "i": 2295, "v": "शेषस्यांशस्तु नागस्य बलदेवो महाबलः । सनत्कुमारं प्रद्युम्नं विद्धि राजन्महौजसम् ।।"}, {"c": "1.61", "n": "92", "i": 2296, "v": "एवमन्ये मनुष्येन्द्र बहवोंऽशा दिवौकसाम् । जज्ञिरे वसुदेवस्य कुले कुलविवर्धनाः ।।"}, {"c": "1.61", "n": "93", "i": 2297, "v": "गणस्त्वप्सरसां यो वै मया राजन्प्रकीर्तितः । तस्य भागः क्षितौ जज्ञे नियोगाद्वासवस्य च ।।"}, {"c": "1.61", "n": "94", "i": 2298, "v": "तानि षोडश देवीनां सहस्राणि नराधिप । बभूवुर्मानुषे लोके नारायणपरिग्रहः ।।"}, {"c": "1.61", "n": "95", "i": 2299, "v": "श्रियस्तु भागः संजज्ञे रत्यर्थं पृथिवीतले । द्रुपदस्य कुले कन्या वेदिमध्यादनिन्दिता ।।"}, {"c": "1.61", "n": "96", "i": 2300, "v": "नातिह्रस्वा न महती नीलोत्पलसुगन्धिनी । पद्मायताक्षी सुश्रोणी असितायतमूर्धजा ।।"}, {"c": "1.61", "n": "97", "i": 2301, "v": "सर्वलक्षणसंपन्ना वैडूर्यमणिसंनिभा । पञ्चानां पुरुषेन्द्राणां चित्तप्रमथिनी रहः ।।"}, {"c": "1.61", "n": "98", "i": 2302, "v": "सिद्धिर्धृतिश्च ये देव्यौ पञ्चानां मातरौ तु ते । कुन्ती माद्री च जज्ञाते मतिस्तु सुबलात्मजा ।।"}, {"c": "1.61", "n": "99", "i": 2303, "v": "इति देवासुराणां ते गन्धर्वाप्सरसां तथा । अंशावतरणं राजन्राक्षसानां च कीर्तितम् ।।"}, {"c": "1.61", "n": "100", "i": 2304, "v": "ये पृथिव्यां समुद्भूता राजानो युद्धदुर्मदाः । महात्मानो यदूनां च ये जाता विपुले कुले ।।"}, {"c": "1.61", "n": "101", "i": 2305, "v": "धन्यं यशस्यं पुत्रीयमायुष्यं विजयावहम् । इदमंशावतरणं श्रोतव्यमनसूयता ।।"}, {"c": "1.61", "n": "102", "i": 2306, "v": "अंशावतरणं श्रुत्वा देवगन्धर्वरक्षसाम् । प्रभवाप्ययवित्प्राज्ञो न कृच्छ्रेष्ववसीदति ।।"}, {"c": "1.62", "t": "जनमेजय उवाच ।"}, {"c": "1.62", "n": "1", "i": 2307, "v": "त्वत्तः श्रुतमिदं ब्रह्मन्देवदानवरक्षसाम् । अंशावतरणं सम्यग्गन्धर्वाप्सरसां तथा ।।"}, {"c": "1.62", "n": "2", "i": 2308, "v": "इमं तु भूय इच्छामि कुरूणां वंशमादितः । कथ्यमानं त्वया विप्र विप्रर्षिगणसंनिधौ ।।"}, {"c": "1.62", "t": "वैशंपायन उवाच ।"}, {"c": "1.62", "n": "3", "i": 2309, "v": "पौरवाणां वंशकरो दुःषन्तो नाम वीर्यवान् । पृथिव्याश्चतुरन्ताया गोप्ता भरतसत्तम ।।"}, {"c": "1.62", "n": "4", "i": 2310, "v": "चतुर्भागं भुवः कृत्स्नं स भुङ्क्ते मनुजेश्वरः । समुद्रावरणांश्चापि देशान्स समितिंजयः ।।"}, {"c": "1.62", "n": "5", "i": 2311, "v": "आम्लेच्छाटविकान्सर्वान्स भुङ्क्ते रिपुमर्दनः । रत्नाकरसमुद्रान्तांश्चातुर्वर्ण्यजनावृतान् ।।"}, {"c": "1.62", "n": "6", "i": 2312, "v": "न वर्णसंकरकरो नाकृष्यकरकृज्जनः । न पापकृत्कश्चिदासीत्तस्मिन्राजनि शासति ।।"}, {"c": "1.62", "n": "7", "i": 2313, "v": "धर्म्यां रतिं सेवमाना धर्मार्थावभिपेदिरे । तदा नरा नरव्याघ्र तस्मिञ्जनपदेश्वरे ।।"}, {"c": "1.62", "n": "8", "i": 2314, "v": "नासीच्चोरभयं तात न क्षुधाभयमण्वपि । नासीद्व्याधिभयं चापि तस्मिञ्जनपदेश्वरे ।।"}, {"c": "1.62", "n": "9", "i": 2315, "v": "स्वैर्धर्मै रेमिरे वर्णा दैवे कर्मणि निःस्पृहाः । तमाश्रित्य महीपालमासंश्चैवाकुतोभयाः ।।"}, {"c": "1.62", "n": "10", "i": 2316, "v": "कालवर्षी च पर्जन्यः सस्यानि फलवन्ति च । सर्वरत्नसमृद्धा च मही वसुमती तदा ।।"}, {"c": "1.62", "n": "11", "i": 2317, "v": "स चाद्भुतमहावीर्यो वज्रसंहननो युवा । उद्यम्य मन्दरं दोर्भ्यां हरेत्सवनकाननम् ।।"}, {"c": "1.62", "n": "12", "i": 2318, "v": "धनुष्यथ गदायुद्धे त्सरुप्रहरणेषु च । नागपृष्ठेऽश्वपृष्ठे च बभूव परिनिष्ठितः ।।"}, {"c": "1.62", "n": "13", "i": 2319, "v": "बले विष्णुसमश्चासीत्तेजसा भास्करोपमः । अक्षुब्धत्वेऽर्णवसमः सहिष्णुत्वे धरासमः ।।"}, {"c": "1.62", "n": "14", "i": 2320, "v": "संमतः स महीपालः प्रसन्नपुरराष्ट्रवान् । भूयो धर्मपरैर्भावैर्विदितं जनमावसत् ।।"}, {"c": "1.63", "t": "वैशंपायन उवाच ।"}, {"c": "1.63", "n": "1", "i": 2321, "v": "स कदाचिन्महाबाहुः प्रभूतबलवाहनः । वनं जगाम गहनं हयनागशतैर्वृतः ।।"}, {"c": "1.63", "n": "2", "i": 2322, "v": "खड्गशक्तिधरैर्वीरैर्गदामुसलपाणिभिः । प्रासतोमरहस्तैश्च ययौ योधशतैर्वृतः ।।"}, {"c": "1.63", "n": "3", "i": 2323, "v": "सिंहनादैश्च योधानां शङ्खदुन्दुभिनिस्वनैः । रथनेमिस्वनैश्चापि सनागवरबृंहितैः ।।"}, {"c": "1.63", "n": "4", "i": 2324, "v": "हेषितस्वनमिश्रैश्च क्ष्वेडितास्फोटितस्वनैः । आसीत्किलकिलाशब्दस्तस्मिन्गच्छति पार्थिवे ।।"}, {"c": "1.63", "n": "5", "i": 2325, "v": "प्रासादवरशृङ्गस्थाः परया नृपशोभया । ददृशुस्तं स्त्रियस्तत्र शूरमात्मयशस्करम् ।।"}, {"c": "1.63", "n": "6", "i": 2326, "v": "शक्रोपमममित्रघ्नं परवारणवारणम् । पश्यन्तः स्त्रीगणास्तत्र शस्त्रपाणिं स्म मेनिरे ।।"}, {"c": "1.63", "n": "7", "i": 2327, "v": "अयं स पुरुषव्याघ्रो रणेऽद्भुतपराक्रमः । यस्य बाहुबलं प्राप्य न भवन्त्यसुहृद्गणाः ।।"}, {"c": "1.63", "n": "8", "i": 2328, "v": "इति वाचो ब्रुवन्त्यस्ताः स्त्रियः प्रेम्णा नराधिपम् । तुष्टुवुः पुष्पवृष्टीश्च ससृजुस्तस्य मूर्धनि ।।"}, {"c": "1.63", "n": "9", "i": 2329, "v": "तत्र तत्र च विप्रेन्द्रैः स्तूयमानः समन्ततः । निर्ययौ परया प्रीत्या वनं मृगजिघांसया ।।"}, {"c": "1.63", "n": "10", "i": 2330, "v": "सुदूरमनुजग्मुस्तं पौरजानपदास्तदा । न्यवर्तन्त ततः पश्चादनुज्ञाता नृपेण ह ।।"}, {"c": "1.63", "n": "11", "i": 2331, "v": "सुपर्णप्रतिमेनाथ रथेन वसुधाधिपः । महीमापूरयामास घोषेण त्रिदिवं तथा ।।"}, {"c": "1.63", "n": "12", "i": 2332, "v": "स गच्छन्ददृशे धीमान्नन्दनप्रतिमं वनम् । बिल्वार्कखदिराकीर्णं कपित्थधवसंकुलम् ।।"}, {"c": "1.63", "n": "13", "i": 2333, "v": "विषमं पर्वतप्रस्थैरश्मभिश्च समावृतम् । निर्जलं निर्मनुष्यं च बहुयोजनमायतम् । मृगसंघैर्वृतं घोरैरन्यैश्चापि वनेचरैः ।।"}, {"c": "1.63", "n": "14", "i": 2334, "v": "तद्वनं मनुजव्याघ्रः सभृत्यबलवाहनः । लोडयामास दुःषन्तः सूदयन्विविधान्मृगान् ।।"}, {"c": "1.63", "n": "15", "i": 2335, "v": "बाणगोचरसंप्राप्तांस्तत्र व्याघ्रगणान्बहून् । पातयामास दुःषन्तो निर्बिभेद च सायकैः ।।"}, {"c": "1.63", "n": "16", "i": 2336, "v": "दूरस्थान्सायकैः कांश्चिदभिनत्स नरर्षभः । अभ्याशमागतांश्चान्यान्खड्गेन निरकृन्तत ।।"}, {"c": "1.63", "n": "17", "i": 2337, "v": "कांश्चिदेणान्स निर्जघ्ने शक्त्या शक्तिमतां वरः । गदामण्डलतत्त्वज्ञश्चचारामितविक्रमः ।।"}, {"c": "1.63", "n": "18", "i": 2338, "v": "तोमरैरसिभिश्चापि गदामुसलकर्पणैः । चचार स विनिघ्नन्वै वन्यांस्तत्र मृगद्विजान् ।।"}, {"c": "1.63", "n": "19", "i": 2339, "v": "राज्ञा चाद्भुतवीर्येण योधैश्च समरप्रियैः । लोड्यमानं महारण्यं तत्यजुश्च महामृगाः ।।"}, {"c": "1.63", "n": "20", "i": 2340, "v": "तत्र विद्रुतसंघानि हतयूथपतीनि च । मृगयूथान्यथौत्सुक्याच्छब्दं चक्रुस्ततस्ततः ।।"}, {"c": "1.63", "n": "21", "i": 2341, "v": "शुष्कां चापि नदीं गत्वा जलनैराश्यकर्शिताः । व्यायामक्लान्तहृदयाः पतन्ति स्म विचेतसः ।।"}, {"c": "1.63", "n": "22", "i": 2342, "v": "क्षुत्पिपासापरीताश्च श्रान्ताश्च पतिता भुवि । केचित्तत्र नरव्याघ्रैरभक्ष्यन्त बुभुक्षितैः ।।"}, {"c": "1.63", "n": "23", "i": 2343, "v": "केचिदग्निमथोत्पाद्य समिध्य च वनेचराः । भक्षयन्ति स्म मांसानि प्रकुट्य विधिवत्तदा ।।"}, {"c": "1.63", "n": "24", "i": 2344, "v": "तत्र केचिद्गजा मत्ता बलिनः शस्त्रविक्षताः । संकोच्याग्रकरान्भीताः प्रद्रवन्ति स्म वेगिताः ।।"}, {"c": "1.63", "n": "25", "i": 2345, "v": "शकृन्मूत्रं सृजन्तश्च क्षरन्तः शोणितं बहु । वन्या गजवरास्तत्र ममृदुर्मनुजान्बहून् ।।"}, {"c": "1.63", "n": "26", "i": 2346, "v": "तद्वनं बलमेघेन शरधारेण संवृतम् । व्यरोचन्महिषाकीर्णं राज्ञा हतमहामृगम् ।।"}, {"c": "1.64", "t": "वैशंपायन उवाच ।"}, {"c": "1.64", "n": "1", "i": 2347, "v": "ततो मृगसहस्राणि हत्वा विपुलवाहनः । राजा मृगप्रसङ्गेन वनमन्यद्विवेश ह ।।"}, {"c": "1.64", "n": "2", "i": 2348, "v": "एक एवोत्तमबलः क्षुत्पिपासासमन्वितः । स वनस्यान्तमासाद्य महदीरिणमासदत् ।।"}, {"c": "1.64", "n": "3", "i": 2349, "v": "तच्चाप्यतीत्य नृपतिरुत्तमाश्रमसंयुतम् । मनःप्रह्लादजननं दृष्टिकान्तमतीव च । शीतमारुतसंयुक्तं जगामान्यन्महद्वनम् ।।"}, {"c": "1.64", "n": "4", "i": 2350, "v": "पुष्पितैः पादपैः कीर्णमतीव सुखशाद्वलम् । विपुलं मधुरारावैर्नादितं विहगैस्तथा ।।"}, {"c": "1.64", "n": "5", "i": 2351, "v": "प्रवृद्धविटपैर्वृक्षैः सुखच्छायैः समावृतम् । षट्पदाघूर्णितलतं लक्ष्म्या परमया युतम् ।।"}, {"c": "1.64", "n": "6", "i": 2352, "v": "नापुष्पः पादपः कश्चिन्नाफलो नापि कण्टकी । षट्पदैर्वाप्यनाकीर्णस्तस्मिन्वै काननेऽभवत् ।।"}, {"c": "1.64", "n": "7", "i": 2353, "v": "विहगैर्नादितं पुष्पैरलंकृतमतीव च । सर्वर्तुकुसुमैर्वृक्षैरतीव सुखशाद्वलम् । मनोरमं महेष्वासो विवेश वनमुत्तमम् ।।"}, {"c": "1.64", "n": "8", "i": 2354, "v": "मारुतागलितास्तत्र द्रुमाः कुसुमशालिनः । पुष्पवृष्टिं विचित्रां स्म व्यसृजंस्ते पुनः पुनः ।।"}, {"c": "1.64", "n": "9", "i": 2355, "v": "दिवस्पृशोऽथ संघुष्टाः पक्षिभिर्मधुरस्वरैः । विरेजुः पादपास्तत्र विचित्रकुसुमाम्बराः ।।"}, {"c": "1.64", "n": "10", "i": 2356, "v": "तेषां तत्र प्रवालेषु पुष्पभारावनामिषु । रुवन्ति रावं विहगाः षट्पदैः सहिता मृदु ।।"}, {"c": "1.64", "n": "11", "i": 2357, "v": "तत्र प्रदेशांश्च बहून्कुसुमोत्करमण्डितान् । लतागृहपरिक्षिप्तान्मनसः प्रीतिवर्धनान् । संपश्यन्स महातेजा बभूव मुदितस्तदा ।।"}, {"c": "1.64", "n": "12", "i": 2358, "v": "परस्पराश्लिष्टशाखैः पादपैः कुसुमाचितैः । अशोभत वनं तत्तैर्महेन्द्रध्वजसंनिभैः ।।"}, {"c": "1.64", "n": "13", "i": 2359, "v": "सुखशीतः सुगन्धी च पुष्परेणुवहोऽनिलः । परिक्रामन्वने वृक्षानुपैतीव रिरंसया ।।"}, {"c": "1.64", "n": "14", "i": 2360, "v": "एवंगुणसमायुक्तं ददर्श स वनं नृपः । नदीकच्छोद्भवं कान्तमुच्छ्रितध्वजसंनिभम् ।।"}, {"c": "1.64", "n": "15", "i": 2361, "v": "प्रेक्षमाणो वनं तत्तु सुप्रहृष्टविहंगमम् । आश्रमप्रवरं रम्यं ददर्श च मनोरमम् ।।"}, {"c": "1.64", "n": "16", "i": 2362, "v": "नानावृक्षसमाकीर्णं संप्रज्वलितपावकम् । यतिभिर्वालखिल्यैश्च वृतं मुनिगणान्वितम् ।।"}, {"c": "1.64", "n": "17", "i": 2363, "v": "अग्न्यागारैश्च बहुभिः पुष्पसंस्तरसंस्तृतम् । महाकच्छैर्बृहद्भिश्च विभ्राजितमतीव च ।।"}, {"c": "1.64", "n": "18", "i": 2364, "v": "मालिनीमभितो राजन्नदीं पुण्यां सुखोदकाम् । नैकपक्षिगणाकीर्णां तपोवनमनोरमाम् । तत्र व्यालमृगान्सौम्यान्पश्यन्प्रीतिमवाप सः ।।"}, {"c": "1.64", "n": "19", "i": 2365, "v": "तं चाप्यतिरथः श्रीमानाश्रमं प्रत्यपद्यत । देवलोकप्रतीकाशं सर्वतः सुमनोहरम् ।।"}, {"c": "1.64", "n": "20", "i": 2366, "v": "नदीमाश्रमसंश्लिष्टां पुण्यतोयां ददर्श सः । सर्वप्राणभृतां तत्र जननीमिव विष्ठिताम् ।।"}, {"c": "1.64", "n": "21", "i": 2367, "v": "सचक्रवाकपुलिनां पुष्पफेनप्रवाहिनीम् । सकिंनरगणावासां वानरर्क्षनिषेविताम् ।।"}, {"c": "1.64", "n": "22", "i": 2368, "v": "पुण्यस्वाध्यायसंघुष्टां पुलिनैरुपशोभिताम् । मत्तवारणशार्दूलभुजगेन्द्रनिषेविताम् ।।"}, {"c": "1.64", "n": "23", "i": 2369, "v": "नदीमाश्रमसंबद्धां दृष्ट्वाश्रमपदं तथा । चकाराभिप्रवेशाय मतिं स नृपतिस्तदा ।।"}, {"c": "1.64", "n": "24", "i": 2370, "v": "अलंकृतं द्वीपवत्या मालिन्या रम्यतीरया । नरनारायणस्थानं गङ्गयेवोपशोभितम् । मत्तबर्हिणसंघुष्टं प्रविवेश महद्वनम् ।।"}, {"c": "1.64", "n": "25", "i": 2371, "v": "तत्स चैत्ररथप्रख्यं समुपेत्य नरेश्वरः । अतीव गुणसंपन्नमनिर्देश्यं च वर्चसा । महर्षिं काश्यपं द्रष्टुमथ कण्वं तपोधनम् ।।"}, {"c": "1.64", "n": "26", "i": 2372, "v": "रथिनीमश्वसंबाधां पदातिगणसंकुलाम् । अवस्थाप्य वनद्वारि सेनामिदमुवाच सः ।।"}, {"c": "1.64", "n": "27", "i": 2373, "v": "मुनिं विरजसं द्रष्टुं गमिष्यामि तपोधनम् । काश्यपं स्थीयतामत्र यावदागमनं मम ।।"}, {"c": "1.64", "n": "28", "i": 2374, "v": "तद्वनं नन्दनप्रख्यमासाद्य मनुजेश्वरः । क्षुत्पिपासे जहौ राजा हर्षं चावाप पुष्कलम् ।।"}, {"c": "1.64", "n": "29", "i": 2375, "v": "सामात्यो राजलिङ्गानि सोऽपनीय नराधिपः । पुरोहितसहायश्च जगामाश्रममुत्तमम् । दिदृक्षुस्तत्र तमृषिं तपोराशिमथाव्ययम् ।।"}, {"c": "1.64", "n": "30", "i": 2376, "v": "ब्रह्मलोकप्रतीकाशमाश्रमं सोऽभिवीक्ष्य च । षट्पदोद्गीतसंघुष्टं नानाद्विजगणायुतम् ।।"}, {"c": "1.64", "n": "31", "i": 2377, "v": "ऋचो बह्वृचमुख्यैश्च प्रेर्यमाणाः पदक्रमैः । शुश्राव मनुजव्याघ्रो विततेष्विह कर्मसु ।।"}, {"c": "1.64", "n": "32", "i": 2378, "v": "यज्ञविद्याङ्गविद्भिश्च क्रमद्भिश्च क्रमानपि । अमितात्मभिः सुनियतैः शुशुभे स तदाश्रमः ।।"}, {"c": "1.64", "n": "33", "i": 2379, "v": "अथर्ववेदप्रवराः पूगयाज्ञिक संमताः । संहितामीरयन्ति स्म पदक्रमयुतां तु ते ।।"}, {"c": "1.64", "n": "34", "i": 2380, "v": "शब्दसंस्कारसंयुक्तं ब्रुवद्भिश्चापरैर्द्विजैः । नादितः स बभौ श्रीमान्ब्रह्मलोक इवाश्रमः ।।"}, {"c": "1.64", "n": "35", "i": 2381, "v": "यज्ञसंस्कारविद्भिश्च क्रमशिक्षा विशारदैः । न्यायतत्त्वार्थविज्ञानसंपन्नैर्वेदपारगैः ।।"}, {"c": "1.64", "n": "36", "i": 2382, "v": "नानावाक्यसमाहारसमवायविशारदैः । विशेषकार्यविद्भिश्च मोक्षधर्मपरायणैः ।।"}, {"c": "1.64", "n": "37", "i": 2383, "v": "स्थापनाक्षेपसिद्धान्तपरमार्थज्ञतां गतैः । लोकायतिकमुख्यैश्च समन्तादनुनादितम् ।।"}, {"c": "1.64", "n": "38", "i": 2384, "v": "तत्र तत्र च विप्रेन्द्रान्नियतान्संशितव्रतान् । जपहोमपरान्सिद्धान्ददर्श परवीरहा ।।"}, {"c": "1.64", "n": "39", "i": 2385, "v": "आसनानि विचित्राणि पुष्पवन्ति महीपतिः । प्रयत्नोपहितानि स्म दृष्ट्वा विस्मयमागमत् ।।"}, {"c": "1.64", "n": "40", "i": 2386, "v": "देवतायतनानां च पूजां प्रेक्ष्य कृतां द्विजैः । ब्रह्मलोकस्थमात्मानं मेने स नृपसत्तमः ।।"}, {"c": "1.64", "n": "41", "i": 2387, "v": "स काश्यपतपोगुप्तमाश्रमप्रवरं शुभम् । नातृप्यत्प्रेक्षमाणो वै तपोधनगणैर्युतम् ।।"}, {"c": "1.64", "n": "42", "i": 2388, "v": "स काश्यपस्यायतनं महाव्रतै;र्वृतं समन्तादृषिभिस्तपोधनैः । विवेश सामात्यपुरोहितोऽरिहा; विविक्तमत्यर्थमनोहरं शिवम् ।।"}, {"c": "1.65", "t": "वैशंपायन उवाच ।"}, {"c": "1.65", "n": "1", "i": 2389, "v": "ततो गच्छन्महाबाहुरेकोऽमात्यान्विसृज्य तान् । नापश्यदाश्रमे तस्मिंस्तमृषिं संशितव्रतम् ।।"}, {"c": "1.65", "n": "2", "i": 2390, "v": "सोऽपश्यमानस्तमृषिं शून्यं दृष्ट्वा तमाश्रमम् । उवाच क इहेत्युच्चैर्वनं संनादयन्निव ।।"}, {"c": "1.65", "n": "3", "i": 2391, "v": "श्रुत्वाथ तस्य तं शब्दं कन्या श्रीरिव रूपिणी । निश्चक्रामाश्रमात्तस्मात्तापसीवेषधारिणी ।।"}, {"c": "1.65", "n": "4", "i": 2392, "v": "सा तं दृष्ट्वैव राजानं दुःषन्तमसितेक्षणा । स्वागतं त इति क्षिप्रमुवाच प्रतिपूज्य च ।।"}, {"c": "1.65", "n": "5", "i": 2393, "v": "आसनेनार्चयित्वा च पाद्येनार्घ्येण चैव हि । पप्रच्छानामयं राजन्कुशलं च नराधिपम् ।।"}, {"c": "1.65", "n": "6", "i": 2394, "v": "यथावदर्चयित्वा सा पृष्ट्वा चानामयं तदा । उवाच स्मयमानेव किं कार्यं क्रियतामिति ।।"}, {"c": "1.65", "n": "7", "i": 2395, "v": "तामब्रवीत्ततो राजा कन्यां मधुरभाषिणीम् । दृष्ट्वा सर्वानवद्याङ्गीं यथावत्प्रतिपूजितः ।।"}, {"c": "1.65", "n": "8", "i": 2396, "v": "आगतोऽहं महाभागमृषिं कण्वमुपासितुम् । क्व गतो भगवान्भद्रे तन्ममाचक्ष्व शोभने ।।"}, {"c": "1.65", "t": "शकुन्तलोवाच ।"}, {"c": "1.65", "n": "9", "i": 2397, "v": "गतः पिता मे भगवान्फलान्याहर्तुमाश्रमात् । मुहूर्तं संप्रतीक्षस्व द्रक्ष्यस्येनमिहागतम् ।।"}, {"c": "1.65", "t": "वैशंपायन उवाच ।"}, {"c": "1.65", "n": "10", "i": 2398, "v": "अपश्यमानस्तमृषिं तया चोक्तस्तथा नृपः । तां च दृष्ट्वा वरारोहां श्रीमतीं चारुहासिनीम् ।।"}, {"c": "1.65", "n": "11", "i": 2399, "v": "विभ्राजमानां वपुषा तपसा च दमेन च । रूपयौवनसंपन्नामित्युवाच महीपतिः ।।"}, {"c": "1.65", "n": "12", "i": 2400, "v": "कासि कस्यासि सुश्रोणि किमर्थं चागता वनम् । एवंरूपगुणोपेता कुतस्त्वमसि शोभने ।।"}, {"c": "1.65", "n": "13", "i": 2401, "v": "दर्शनादेव हि शुभे त्वया मेऽपहृतं मनः । इच्छामि त्वामहं ज्ञातुं तन्ममाचक्ष्व शोभने ।।"}, {"c": "1.65", "n": "14", "i": 2402, "v": "एवमुक्ता तदा कन्या तेन राज्ञा तदाश्रमे । उवाच हसती वाक्यमिदं सुमधुराक्षरम् ।।"}, {"c": "1.65", "n": "15", "i": 2403, "v": "कण्वष्याहं भगवतो दुःषन्त दुहिता मता । तपस्विनो धृतिमतो धर्मज्ञस्य यशस्विनः ।।"}, {"c": "1.65", "t": "दुःषन्त उवाच ।"}, {"c": "1.65", "n": "16", "i": 2404, "v": "ऊर्ध्वरेता महाभागो भगवाँल्लोकपूजितः । चलेद्धि वृत्ताद्धर्मोऽपि न चलेत्संशितव्रतः ।।"}, {"c": "1.65", "n": "17", "i": 2405, "v": "कथं त्वं तस्य दुहिता संभूता वरवर्णिनी । संशयो मे महानत्र तं मे छेत्तुमिहार्हसि ।।"}, {"c": "1.65", "t": "शकुन्तलोवाच ।"}, {"c": "1.65", "n": "18", "i": 2406, "v": "यथायमागमो मह्यं यथा चेदमभूत्पुरा । शृणु राजन्यथातत्त्वं यथास्मि दुहिता मुनेः ।।"}, {"c": "1.65", "n": "19", "i": 2407, "v": "ऋषिः कश्चिदिहागम्य मम जन्माभ्यचोदयत् । तस्मै प्रोवाच भगवान्यथा तच्छृणु पार्थिव ।।"}, {"c": "1.65", "n": "20", "i": 2408, "v": "तप्यमानः किल पुरा विश्वामित्रो महत्तपः । सुभृशं तापयामास शक्रं सुरगणेश्वरम् ।।"}, {"c": "1.65", "n": "21", "i": 2409, "v": "तपसा दीप्तवीर्योऽयं स्थानान्मां च्यावयेदिति । भीतः पुरंदरस्तस्मान्मेनकामिदमब्रवीत् ।।"}, {"c": "1.65", "n": "22", "i": 2410, "v": "गुणैर्दिव्यैरप्सरसां मेनके त्वं विशिष्यसे । श्रेयो मे कुरु कल्याणि यत्त्वां वक्ष्यामि तच्छृणु ।।"}, {"c": "1.65", "n": "23", "i": 2411, "v": "असावादित्यसंकाशो विश्वामित्रो महातपाः । तप्यमानस्तपो घोरं मम कम्पयते मनः ।।"}, {"c": "1.65", "n": "24", "i": 2412, "v": "मेनके तव भारोऽयं विश्वामित्रः सुमध्यमे । संशितात्मा सुदुर्धर्ष उग्रे तपसि वर्तते ।।"}, {"c": "1.65", "n": "25", "i": 2413, "v": "स मां न च्यावयेत्स्थानात्तं वै गत्वा प्रलोभय । चर तस्य तपोविघ्नं कुरु मे प्रियमुत्तमम् ।।"}, {"c": "1.65", "n": "26", "i": 2414, "v": "रूपयौवनमाधुर्यचेष्टितस्मितभाषितैः । लोभयित्वा वरारोहे तपसः संनिवर्तय ।।"}, {"c": "1.65", "t": "मेनकोवाच ।"}, {"c": "1.65", "n": "27", "i": 2415, "v": "महातेजाः स भगवान्सदैव च महातपाः । कोपनश्च तथा ह्येनं जानाति भगवानपि ।।"}, {"c": "1.65", "n": "28", "i": 2416, "v": "तेजसस्तपसश्चैव कोपस्य च महात्मनः । त्वमप्युद्विजसे यस्य नोद्विजेयमहं कथम् ।।"}, {"c": "1.65", "n": "29", "i": 2417, "v": "महाभागं वसिष्ठं यः पुत्रैरिष्टैर्व्ययोजयत् । क्षत्रे जातश्च यः पूर्वमभवद्ब्राह्मणो बलात् ।।"}, {"c": "1.65", "n": "30", "i": 2418, "v": "शौचार्थं यो नदीं चक्रे दुर्गमां बहुभिर्जलैः । यां तां पुण्यतमां लोके कौशिकीति विदुर्जनाः ।।"}, {"c": "1.65", "n": "31", "i": 2419, "v": "बभार यत्रास्य पुरा काले दुर्गे महात्मनः । दारान्मतङ्गो धर्मात्मा राजर्षिर्व्याधतां गतः ।।"}, {"c": "1.65", "n": "32", "i": 2420, "v": "अतीतकाले दुर्भिक्षे यत्रैत्य पुनराश्रमम् । मुनिः पारेति नद्या वै नाम चक्रे तदा प्रभुः ।।"}, {"c": "1.65", "n": "33", "i": 2421, "v": "मतङ्गं याजयां चक्रे यत्र प्रीतमनाः स्वयम् । त्वं च सोमं भयाद्यस्य गतः पातुं शुरेश्वर ।।"}, {"c": "1.65", "n": "34", "i": 2422, "v": "अति नक्षत्रवंशांश्च क्रुद्धो नक्षत्रसंपदा । प्रति श्रवणपूर्वाणि नक्षत्राणि ससर्ज यः ।।"}, {"c": "1.65", "n": "35", "i": 2423, "v": "एतानि यस्य कर्माणि तस्याहं भृशमुद्विजे । यथा मां न दहेत्क्रुद्धस्तथाज्ञापय मां विभो ।।"}, {"c": "1.65", "n": "36", "i": 2424, "v": "तेजसा निर्दहेल्लोकान्कम्पयेद्धरणीं पदा । संक्षिपेच्च महामेरुं तूर्णमावर्तयेत्तथा ।।"}, {"c": "1.65", "n": "37", "i": 2425, "v": "तादृशं तपसा युक्तं प्रदीप्तमिव पावकम् । कथमस्मद्विधा बाला जितेन्द्रियमभिस्पृशेत् ।।"}, {"c": "1.65", "n": "38", "i": 2426, "v": "हुताशनमुखं दीप्तं सूर्यचन्द्राक्षितारकम् । कालजिह्वं सुरश्रेष्ठ कथमस्मद्विधा स्पृशेत् ।।"}, {"c": "1.65", "n": "39", "i": 2427, "v": "यमश्च सोमश्च महर्षयश्च; साध्या विश्वे वालखिल्याश्च सर्वे । एतेऽपि यस्योद्विजन्ते प्रभावा;त्कस्मात्तस्मान्मादृशी नोद्विजेत ।।"}, {"c": "1.65", "n": "40", "i": 2428, "v": "त्वयैवमुक्ता च कथं समीप;मृषेर्न गच्छेयमहं सुरेन्द्र । रक्षां तु मे चिन्तय देवराज; यथा त्वदर्थं रक्षिताहं चरेयम् ।।"}, {"c": "1.65", "n": "41", "i": 2429, "v": "कामं तु मे मारुतस्तत्र वासः; प्रक्रीडिताया विवृणोतु देव । भवेच्च मे मन्मथस्तत्र कार्ये; सहायभूतस्तव देवप्रसादात् ।।"}, {"c": "1.65", "n": "42", "i": 2430, "v": "वनाच्च वायुः सुरभिः प्रवाये;त्तस्मिन्काले तमृषिं लोभयन्त्याः । तथेत्युक्त्वा विहिते चैव तस्मिं;स्ततो ययौ साश्रमं कौशिकस्य ।।"}, {"c": "1.66", "t": "शकुन्तलोवाच ।"}, {"c": "1.66", "n": "1", "i": 2431, "v": "एवमुक्तस्तया शक्रः संदिदेश सदागतिम् । प्रातिष्ठत तदा काले मेनका वायुना सह ।।"}, {"c": "1.66", "n": "2", "i": 2432, "v": "अथापश्यद्वरारोहा तपसा दग्धकिल्बिषम् । विश्वामित्रं तपस्यन्तं मेनका भीरुराश्रमे ।।"}, {"c": "1.66", "n": "3", "i": 2433, "v": "अभिवाद्य ततः सा तं प्राक्रीडदृषिसंनिधौ । अपोवाह च वासोऽस्या मारुतः शशिसंनिभम् ।।"}, {"c": "1.66", "n": "4", "i": 2434, "v": "सागच्छत्त्वरिता भूमिं वासस्तदभिलिङ्गती । उत्स्मयन्तीव सव्रीडं मारुतं वरवर्णिनी ।।"}, {"c": "1.66", "n": "5", "i": 2435, "v": "गृद्धां वाससि संभ्रान्तां मेनकां मुनिसत्तमः । अनिर्देश्यवयोरूपामपश्यद्विवृतां तदा ।।"}, {"c": "1.66", "n": "6", "i": 2436, "v": "तस्या रूपगुणं दृष्ट्वा स तु विप्रर्षभस्तदा । चकार भावं संसर्गे तया कामवशं गतः ।।"}, {"c": "1.66", "n": "7", "i": 2437, "v": "न्यमन्त्रयत चाप्येनां सा चाप्यैच्छदनिन्दिता । तौ तत्र सुचिरं कालं वने व्यहरतामुभौ । रममाणौ यथाकामं यथैकदिवसं तथा ।।"}, {"c": "1.66", "n": "8", "i": 2438, "v": "जनयामास स मुनिर्मेनकायां शकुन्तलाम् । प्रस्थे हिमवतो रम्ये मालिनीमभितो नदीम् ।।"}, {"c": "1.66", "n": "9", "i": 2439, "v": "जातमुत्सृज्य तं गर्भं मेनका मालिनीमनु । कृतकार्या ततस्तूर्णमगच्छच्छक्रसंसदम् ।।"}, {"c": "1.66", "n": "10", "i": 2440, "v": "तं वने विजने गर्भं सिंहव्याघ्रसमाकुले । दृष्ट्वा शयानं शकुनाः समन्तात्पर्यवारयन् ।।"}, {"c": "1.66", "n": "11", "i": 2441, "v": "नेमां हिंस्युर्वने बालां क्रव्यादा मांसगृद्धिनः । पर्यरक्षन्त तां तत्र शकुन्ता मेनकात्मजाम् ।।"}, {"c": "1.66", "n": "12", "i": 2442, "v": "उपस्प्रष्टुं गतश्चाहमपश्यं शयितामिमाम् । निर्जने विपिनेऽरण्ये शकुन्तैः परिवारिताम् । आनयित्वा ततश्चैनां दुहितृत्वे न्ययोजयम् ।।"}, {"c": "1.66", "n": "13", "i": 2443, "v": "शरीरकृत्प्राणदाता यस्य चान्नानि भुञ्जते । क्रमेण ते त्रयोऽप्युक्ताः पितरो धर्मनिश्चये ।।"}, {"c": "1.66", "n": "14", "i": 2444, "v": "निर्जने च वने यस्माच्छकुन्तैः परिरक्षिता । शकुन्तलेति नामास्याः कृतं चापि ततो मया ।।"}, {"c": "1.66", "n": "15", "i": 2445, "v": "एवं दुहितरं विद्धि मम सौम्य शकुन्तलाम् । शकुन्तला च पितरं मन्यते मामनिन्दिता ।।"}, {"c": "1.66", "n": "16", "i": 2446, "v": "एतदाचष्ट पृष्टः सन्मम जन्म महर्षये । सुतां कण्वस्य मामेवं विद्धि त्वं मनुजाधिप ।।"}, {"c": "1.66", "n": "17", "i": 2447, "v": "कण्वं हि पितरं मन्ये पितरं स्वमजानती । इति ते कथितं राजन्यथावृत्तं श्रुतं मया ।।"}, {"c": "1.67", "t": "दुःषन्त उवाच ।"}, {"c": "1.67", "n": "1", "i": 2448, "v": "सुव्यक्तं राजपुत्री त्वं यथा कल्याणि भाषसे । भार्या मे भव सुश्रोणि ब्रूहि किं करवाणि ते ।।"}, {"c": "1.67", "n": "2", "i": 2449, "v": "सुवर्णमाला वासांसि कुण्डले परिहाटके । नानापत्तनजे शुभ्रे मणिरत्ने च शोभने ।।"}, {"c": "1.67", "n": "3", "i": 2450, "v": "आहरामि तवाद्याहं निष्कादीन्यजिनानि च । सर्वं राज्यं तवाद्यास्तु भार्या मे भव शोभने ।।"}, {"c": "1.67", "n": "4", "i": 2451, "v": "गान्धर्वेण च मां भीरु विवाहेनैहि सुन्दरि । विवाहानां हि रम्भोरु गान्धर्वः श्रेष्ठ उच्यते ।।"}, {"c": "1.67", "t": "शकुन्तलोवाच ।"}, {"c": "1.67", "n": "5", "i": 2452, "v": "फलाहारो गतो राजन्पिता मे इत आश्रमात् । तं मुहूर्तं प्रतीक्षस्व स मां तुभ्यं प्रदास्यति ।।"}, {"c": "1.67", "t": "दुःषन्त उवाच ।"}, {"c": "1.67", "n": "6", "i": 2453, "v": "इच्छामि त्वां वरारोहे भजमानामनिन्दिते । त्वदर्थं मां स्थितं विद्धि त्वद्गतं हि मनो मम ।।"}, {"c": "1.67", "n": "7", "i": 2454, "v": "आत्मनो बन्धुरात्मैव गतिरात्मैव चात्मनः । आत्मनैवात्मनो दानं कर्तुमर्हसि धर्मतः ।।"}, {"c": "1.67", "n": "8", "i": 2455, "v": "अष्टावेव समासेन विवाहा धर्मतः स्मृताः । ब्राह्मो दैवस्तथैवार्षः प्राजापत्यस्तथासुरः ।।"}, {"c": "1.67", "n": "9", "i": 2456, "v": "गान्धर्वो राक्षसश्चैव पैशाचश्चाष्टमः स्मृतः । तेषां धर्मान्यथापूर्वं मनुः स्वायंभुवोऽब्रवीत् ।।"}, {"c": "1.67", "n": "10", "i": 2457, "v": "प्रशस्तांश्चतुरः पूर्वान्ब्राह्मणस्योपधारय । षडानुपूर्व्या क्षत्रस्य विद्धि धर्म्याननिन्दिते ।।"}, {"c": "1.67", "n": "11", "i": 2458, "v": "राज्ञां तु राक्षसोऽप्युक्तो विट्शूद्रेष्वासुरः स्मृतः । पञ्चानां तु त्रयो धर्म्या द्वावधर्म्यौ स्मृताविह ।।"}, {"c": "1.67", "n": "12", "i": 2459, "v": "पैशाचश्चासुरश्चैव न कर्तव्यौ कथंचन । अनेन विधिना कार्यो धर्मस्यैषा गतिः स्मृता ।।"}, {"c": "1.67", "n": "13", "i": 2460, "v": "गान्धर्वराक्षसौ क्षत्रे धर्म्यौ तौ मा विशङ्किथाः । पृथग्वा यदि वा मिश्रौ कर्तव्यौ नात्र संशयः ।।"}, {"c": "1.67", "n": "14", "i": 2461, "v": "सा त्वं मम सकामस्य सकामा वरवर्णिनि । गान्धर्वेण विवाहेन भार्या भवितुमर्हसि ।।"}, {"c": "1.67", "t": "शकुन्तलोवाच ।"}, {"c": "1.67", "n": "15", "i": 2462, "v": "यदि धर्मपथस्त्वेष यदि चात्मा प्रभुर्मम । प्रदाने पौरवश्रेष्ठ शृणु मे समयं प्रभो ।।"}, {"c": "1.67", "n": "16", "i": 2463, "v": "सत्यं मे प्रतिजानीहि यत्त्वां वक्ष्याम्यहं रहः । मम जायेत यः पुत्रः स भवेत्त्वदनन्तरम् ।।"}, {"c": "1.67", "n": "17", "i": 2464, "v": "युवराजो महाराज सत्यमेतद्ब्रवीहि मे । यद्येतदेवं दुःषन्त अस्तु मे संगमस्त्वया ।।"}, {"c": "1.67", "t": "वैशंपायन उवाच ।"}, {"c": "1.67", "n": "18", "i": 2465, "v": "एवमस्त्विति तां राजा प्रत्युवाचाविचारयन् । अपि च त्वां नयिष्यामि नगरं स्वं शुचिस्मिते । यथा त्वमर्हा सुश्रोणि सत्यमेतद्ब्रवीमि ते ।।"}, {"c": "1.67", "n": "19", "i": 2466, "v": "एवमुक्त्वा स राजर्षिस्तामनिन्दितगामिनीम् । जग्राह विधिवत्पाणावुवास च तया सह ।।"}, {"c": "1.67", "n": "20", "i": 2467, "v": "विश्वास्य चैनां स प्रायादब्रवीच्च पुनः पुनः । प्रेषयिष्ये तवार्थाय वाहिनीं चतुरङ्गिणीम् । तया त्वामानयिष्यामि निवासं स्वं शुचिस्मिते ।।"}, {"c": "1.67", "n": "21", "i": 2468, "v": "इति तस्याः प्रतिश्रुत्य स नृपो जनमेजय । मनसा चिन्तयन्प्रायात्काश्यपं प्रति पार्थिवः ।।"}, {"c": "1.67", "n": "22", "i": 2469, "v": "भगवांस्तपसा युक्तः श्रुत्वा किं नु करिष्यति । एवं संचिन्तयन्नेव प्रविवेश स्वकं पुरम् ।।"}, {"c": "1.67", "n": "23", "i": 2470, "v": "मुहूर्तयाते तस्मिंस्तु कण्वोऽप्याश्रममागमत् । शकुन्तला च पितरं ह्रिया नोपजगाम तम् ।।"}, {"c": "1.67", "n": "24", "i": 2471, "v": "विज्ञायाथ च तां कण्वो दिव्यज्ञानो महातपाः । उवाच भगवान्प्रीतः पश्यन्दिव्येन चक्षुषा ।।"}, {"c": "1.67", "n": "25", "i": 2472, "v": "त्वयाद्य राजान्वयया मामनादृत्य यत्कृतः । पुंसा सह समायोगो न स धर्मोपघातकः ।।"}, {"c": "1.67", "n": "26", "i": 2473, "v": "क्षत्रियस्य हि गान्धर्वो विवाहः श्रेष्ठ उच्यते । सकामायाः सकामेन निर्मन्त्रो रहसि स्मृतः ।।"}, {"c": "1.67", "n": "27", "i": 2474, "v": "धर्मात्मा च महात्मा च दुःषन्तः पुरुषोत्तमः । अभ्यगच्छः पतिं यं त्वं भजमानं शकुन्तले ।।"}, {"c": "1.67", "n": "28", "i": 2475, "v": "महात्मा जनिता लोके पुत्रस्तव महाबलः । य इमां सागरापाङ्गां कृत्स्नां भोक्ष्यति मेदिनीम् ।।"}, {"c": "1.67", "n": "29", "i": 2476, "v": "परं चाभिप्रयातस्य चक्रं तस्य महात्मनः । भविष्यत्यप्रतिहतं सततं चक्रवर्तिनः ।।"}, {"c": "1.67", "n": "30", "i": 2477, "v": "ततः प्रक्षाल्य पादौ सा विश्रान्तं मुनिमब्रवीत् । विनिधाय ततो भारं संनिधाय फलानि च ।।"}, {"c": "1.67", "n": "31", "i": 2478, "v": "मया पतिर्वृतो योऽसौ दुःषन्तः पुरुषोत्तमः । तस्मै ससचिवाय त्वं प्रसादं कर्तुमर्हसि ।।"}, {"c": "1.67", "t": "कण्व उवाच ।"}, {"c": "1.67", "n": "32", "i": 2479, "v": "प्रसन्न एव तस्याहं त्वत्कृते वरवर्णिनि । गृहाण च वरं मत्तस्तत्कृते यदभीप्सितम् ।।"}, {"c": "1.67", "t": "वैशंपायन उवाच ।"}, {"c": "1.67", "n": "33", "i": 2480, "v": "ततो धर्मिष्ठतां वव्रे राज्याच्चास्खलनं तथा । शकुन्तला पौरवाणां दुःषन्तहितकाम्यया ।।"}, {"c": "1.68", "t": "वैशंपायन उवाच ।"}, {"c": "1.68", "n": "1", "i": 2481, "v": "प्रतिज्ञाय तु दुःषन्ते प्रतियाते शकुन्तला । गर्भं सुषाव वामोरुः कुमारममितौजसम् ।।"}, {"c": "1.68", "n": "2", "i": 2482, "v": "त्रिषु वर्षेषु पूर्णेषु दिप्तानलसमद्युतिम् । रूपौदार्यगुणोपेतं दौःषन्तिं जनमेजय ।।"}, {"c": "1.68", "n": "3", "i": 2483, "v": "जातकर्मादिसंस्कारं कण्वः पुण्यकृतां वरः । तस्याथ कारयामास वर्धमानस्य धीमतः ।।"}, {"c": "1.68", "n": "4", "i": 2484, "v": "दन्तैः शुक्लैः शिखरिभिः सिंहसंहननो युवा । चक्राङ्कितकरः श्रीमान्महामूर्धा महाबलः । कुमारो देवगर्भाभः स तत्राशु व्यवर्धत ।।"}, {"c": "1.68", "n": "5", "i": 2485, "v": "षड्वर्ष एव बालः स कण्वाश्रमपदं प्रति । व्याघ्रान्सिंहान्वराहांश्च गजांश्च महिषांस्तथा ।।"}, {"c": "1.68", "n": "6", "i": 2486, "v": "बद्ध्वा वृक्षेषु बलवानाश्रमस्य समन्ततः । आरोहन्दमयंश्चैव क्रीडंश्च परिधावति ।।"}, {"c": "1.68", "n": "7", "i": 2487, "v": "ततोऽस्य नाम चक्रुस्ते कण्वाश्रमनिवासिनः । अस्त्वयं सर्वदमनः सर्वं हि दमयत्ययम् ।।"}, {"c": "1.68", "n": "8", "i": 2488, "v": "स सर्वदमनो नाम कुमारः समपद्यत । विक्रमेणौजसा चैव बलेन च समन्वितः ।।"}, {"c": "1.68", "n": "9", "i": 2489, "v": "तं कुमारमृषिर्दृष्ट्वा कर्म चास्यातिमानुषम् । समयो यौवराज्यायेत्यब्रवीच्च शकुन्तलाम् ।।"}, {"c": "1.68", "n": "10", "i": 2490, "v": "तस्य तद्बलमाज्ञाय कण्वः शिष्यानुवाच ह । शकुन्तलामिमां शीघ्रं सहपुत्रामितोऽऽश्रमात् । भर्त्रे प्रापयताद्यैव सर्वलक्षणपूजिताम् ।।"}, {"c": "1.68", "n": "11", "i": 2491, "v": "नारीणां चिरवासो हि बान्धवेषु न रोचते । कीर्तिचारित्रधर्मघ्नस्तस्मान्नयत माचिरम् ।।"}, {"c": "1.68", "n": "12", "i": 2492, "v": "तथेत्युक्त्वा तु ते सर्वे प्रातिष्ठन्तामितौजसः । शकुन्तलां पुरस्कृत्य सपुत्रां गजसाह्वयम् ।।"}, {"c": "1.68", "n": "13", "i": 2493, "v": "गृहीत्वामरगर्भाभं पुत्रं कमललोचनम् । आजगाम ततः शुभ्रा दुःषन्तविदिताद्वनात् ।।"}, {"c": "1.68", "n": "14", "i": 2494, "v": "अभिसृत्य च राजानं विदिता सा प्रवेशिता । सह तेनैव पुत्रेण तरुणादित्यवर्चसा ।।"}, {"c": "1.68", "n": "15", "i": 2495, "v": "पूजयित्वा यथान्यायमब्रवीत्तं शकुन्तला । अयं पुत्रस्त्वया राजन्यौवराज्येऽभिषिच्यताम् ।।"}, {"c": "1.68", "n": "16", "i": 2496, "v": "त्वया ह्ययं सुतो राजन्मय्युत्पन्नः सुरोपमः । यथासमयमेतस्मिन्वर्तस्व पुरुषोत्तम ।।"}, {"c": "1.68", "n": "17", "i": 2497, "v": "यथा समागमे पूर्वं कृतः स समयस्त्वया । तं स्मरस्व महाभाग कण्वाश्रमपदं प्रति ।।"}, {"c": "1.68", "n": "18", "i": 2498, "v": "सोऽथ श्रुत्वैव तद्वाक्यं तस्या राजा स्मरन्नपि । अब्रवीन्न स्मरामीति कस्य त्वं दुष्टतापसि ।।"}, {"c": "1.68", "n": "19", "i": 2499, "v": "धर्मकामार्थसंबन्धं न स्मरामि त्वया सह । गच्छ वा तिष्ठ वा कामं यद्वापीच्छसि तत्कुरु ।।"}, {"c": "1.68", "n": "20", "i": 2500, "v": "सैवमुक्ता वरारोहा व्रीडितेव मनस्विनी । विसंज्ञेव च दुःखेन तस्थौ स्थाणुरिवाचला ।।"}, {"c": "1.68", "n": "21", "i": 2501, "v": "संरम्भामर्षताम्राक्षी स्फुरमाणोष्ठसंपुटा । कटाक्षैर्निर्दहन्तीव तिर्यग्राजानमैक्षत ।।"}, {"c": "1.68", "n": "22", "i": 2502, "v": "आकारं गूहमाना च मन्युनाभिसमीरिता । तपसा संभृतं तेजो धारयामास वै तदा ।।"}, {"c": "1.68", "n": "23", "i": 2503, "v": "सा मुहूर्तमिव ध्यात्वा दुःखामर्षसमन्विता । भर्तारमभिसंप्रेक्ष्य क्रुद्धा वचनमब्रवीत् ।।"}, {"c": "1.68", "n": "24", "i": 2504, "v": "जानन्नपि महाराज कस्मादेवं प्रभाषसे । न जानामीति निःसङ्गं यथान्यः प्राकृतस्तथा ।।"}, {"c": "1.68", "n": "25", "i": 2505, "v": "अत्र ते हृदयं वेद सत्यस्यैवानृतस्य च । कल्याण बत साक्षी त्वं मात्मानमवमन्यथाः ।।"}, {"c": "1.68", "n": "26", "i": 2506, "v": "योऽन्यथा सन्तमात्मानमन्यथा प्रतिपद्यते । किं तेन न कृतं पापं चोरेणात्मापहारिणा ।।"}, {"c": "1.68", "n": "27", "i": 2507, "v": "एकोऽहमस्मीति च मन्यसे त्वं; न हृच्छयं वेत्सि मुनिं पुराणम् । यो वेदिता कर्मणः पापकस्य; तस्यान्तिके त्वं वृजिनं करोषि ।।"}, {"c": "1.68", "n": "28", "i": 2508, "v": "मन्यते पापकं कृत्वा न कश्चिद्वेत्ति मामिति । विदन्ति चैनं देवाश्च स्वश्चैवान्तरपूरुषः ।।"}, {"c": "1.68", "n": "29", "i": 2509, "v": "आदित्यचन्द्रावनिलानलौ च; द्यौर्भूमिरापो हृदयं यमश्च । अहश्च रात्रिश्च उभे च संध्ये; धर्मश्च जानाति नरस्य वृत्तम् ।।"}, {"c": "1.68", "n": "30", "i": 2510, "v": "यमो वैवस्वतस्तस्य निर्यातयति दुष्कृतम् । हृदि स्थितः कर्मसाक्षी क्षेत्रज्ञो यस्य तुष्यति ।।"}, {"c": "1.68", "n": "31", "i": 2511, "v": "न तु तुष्यति यस्यैष पुरुषस्य दुरात्मनः । तं यमः पापकर्माणं निर्यातयति दुष्कृतम् ।।"}, {"c": "1.68", "n": "32", "i": 2512, "v": "अवमन्यात्मनात्मानमन्यथा प्रतिपद्यते । देवा न तस्य श्रेयांसो यस्यात्मापि न कारणम् ।।"}, {"c": "1.68", "n": "33", "i": 2513, "v": "स्वयं प्राप्तेति मामेवं मावमंस्थाः पतिव्रताम् । अर्घ्यार्हां नार्चयसि मां स्वयं भार्यामुपस्थिताम् ।।"}, {"c": "1.68", "n": "34", "i": 2514, "v": "किमर्थं मां प्राकृतवदुपप्रेक्षसि संसदि । न खल्वहमिदं शून्ये रौमि किं न शृणोषि मे ।।"}, {"c": "1.68", "n": "35", "i": 2515, "v": "यदि मे याचमानाया वचनं न करिष्यसि । दुःषन्त शतधा मूर्धा ततस्तेऽद्य फलिष्यति ।।"}, {"c": "1.68", "n": "36", "i": 2516, "v": "भार्यां पतिः संप्रविश्य स यस्माज्जायते पुनः । जायाया इति जायात्वं पुराणाः कवयो विदुः ।।"}, {"c": "1.68", "n": "37", "i": 2517, "v": "यदागमवतः पुंसस्तदपत्यं प्रजायते । तत्तारयति संतत्या पूर्वप्रेतान्पितामहान् ।।"}, {"c": "1.68", "n": "38", "i": 2518, "v": "पुन्नाम्नो नरकाद्यस्मात्पितरं त्रायते सुतः । तस्मात्पुत्र इति प्रोक्तः स्वयमेव स्वयम्भुवा ।।"}, {"c": "1.68", "n": "39", "i": 2519, "v": "सा भार्या या गृहे दक्षा सा भार्या या प्रजावती । सा भार्या या पतिप्राणा सा भार्या या पतिव्रता ।।"}, {"c": "1.68", "n": "40", "i": 2520, "v": "अर्धं भार्या मनुष्यस्य भार्या श्रेष्ठतमः सखा । भार्या मूलं त्रिवर्गस्य भार्या मित्रं मरिष्यतः ।।"}, {"c": "1.68", "n": "41", "i": 2521, "v": "भार्यावन्तः क्रियावन्तः सभार्या गृहमेधिनः । भार्यावन्तः प्रमोदन्ते भार्यावन्तः श्रियान्विताः ।।"}, {"c": "1.68", "n": "42", "i": 2522, "v": "सखायः प्रविविक्तेषु भवन्त्येताः प्रियंवदाः । पितरो धर्मकार्येषु भवन्त्यार्तस्य मातरः ।।"}, {"c": "1.68", "n": "43", "i": 2523, "v": "कान्तारेष्वपि विश्रामो नरस्याध्वनिकस्य वै । यः सदारः स विश्वास्यस्तस्माद्दाराः परा गतिः ।।"}, {"c": "1.68", "n": "44", "i": 2524, "v": "संसरन्तमपि प्रेतं विषमेष्वेकपातिनम् । भार्यैवान्वेति भर्तारं सततं या पतिव्रता ।।"}, {"c": "1.68", "n": "45", "i": 2525, "v": "प्रथमं संस्थिता भार्या पतिं प्रेत्य प्रतीक्षते । पूर्वं मृतं च भर्तारं पश्चात्साध्व्यनुगच्छति ।।"}, {"c": "1.68", "n": "46", "i": 2526, "v": "एतस्मात्कारणाद्राजन्पाणिग्रहणमिष्यते । यदाप्नोति पतिर्भार्यामिह लोके परत्र च ।।"}, {"c": "1.68", "n": "47", "i": 2527, "v": "आत्मात्मनैव जनितः पुत्र इत्युच्यते बुधैः । तस्माद्भार्यां नरः पश्येन्मातृवत्पुत्रमातरम् ।।"}, {"c": "1.68", "n": "48", "i": 2528, "v": "भार्यायां जनितं पुत्रमादर्शे स्वमिवाननम् । ह्लादते जनिता प्रेष्क्य स्वर्गं प्राप्येव पुण्यकृत् ।।"}, {"c": "1.68", "n": "49", "i": 2529, "v": "दह्यमाना मनोदुःखैर्व्याधिभिश्चातुरा नराः । ह्लादन्ते स्वेषु दारेषु घर्मार्ताः सलिलेष्विव ।।"}, {"c": "1.68", "n": "50", "i": 2530, "v": "सुसंरब्धोऽपि रामाणां न ब्रूयादप्रियं बुधः । रतिं प्रीतिं च धर्मं च तास्वायत्तमवेक्ष्य च ।।"}, {"c": "1.68", "n": "51", "i": 2531, "v": "आत्मनो जन्मनः क्षेत्रं पुण्यं रामाः सनातनम् । ऋषीणामपि का शक्तिः स्रष्टुं रामामृते प्रजाः ।।"}, {"c": "1.68", "n": "52", "i": 2532, "v": "परिपत्य यदा सूनुर्धरणीरेणुगुण्ठितः । पितुराश्लिष्यतेऽङ्गानि किमिवास्त्यधिकं ततः ।।"}, {"c": "1.68", "n": "53", "i": 2533, "v": "स त्वं स्वयमनुप्राप्तं साभिलाषमिमं सुतम् । प्रेक्षमाणं च काक्षेण किमर्थमवमन्यसे ।।"}, {"c": "1.68", "n": "54", "i": 2534, "v": "अण्डानि बिभ्रति स्वानि न भिन्दन्ति पिपीलिकाः । न भरेथाः कथं नु त्वं धर्मज्ञः सन्स्वमात्मजम् ।।"}, {"c": "1.68", "n": "55", "i": 2535, "v": "न वाससां न रामाणां नापां स्पर्शस्तथा सुखः । शिशोरालिङ्ग्यमानस्य स्पर्शः सूनोर्यथा सुखः ।।"}, {"c": "1.68", "n": "56", "i": 2536, "v": "ब्राह्मणो द्विपदां श्रेष्ठो गौर्वरिष्ठा चतुष्पदाम् । गुरुर्गरीयसां श्रेष्ठः पुत्रः स्पर्शवतां वरः ।।"}, {"c": "1.68", "n": "57", "i": 2537, "v": "स्पृशतु त्वां समाश्लिष्य पुत्रोऽयं प्रियदर्शनः । पुत्रस्पर्शात्सुखतरः स्पर्शो लोके न विद्यते ।।"}, {"c": "1.68", "n": "58", "i": 2538, "v": "त्रिषु वर्षेषु पूर्णेषु प्रजाताहमरिंदम । इमं कुमारं राजेन्द्र तव शोकप्रणाशनम् ।।"}, {"c": "1.68", "n": "59", "i": 2539, "v": "आहर्ता वाजिमेधस्य शतसंख्यस्य पौरव । इति वागन्तरिक्षे मां सूतकेऽभ्यवदत्पुरा ।।"}, {"c": "1.68", "n": "60", "i": 2540, "v": "ननु नामाङ्कमारोप्य स्नेहाद्ग्रामान्तरं गताः । मूर्ध्नि पुत्रानुपाघ्राय प्रतिनन्दन्ति मानवाः ।।"}, {"c": "1.68", "n": "61", "i": 2541, "v": "वेदेष्वपि वदन्तीमं मन्त्रवादं द्विजातयः । जातकर्मणि पुत्राणां तवापि विदितं तथा ।।"}, {"c": "1.68", "n": "62", "i": 2542, "v": "अङ्गादङ्गात्संभवसि हृदयादभिजायसे । आत्मा वै पुत्रनामासि स जीव शरदः शतम् ।।"}, {"c": "1.68", "n": "63", "i": 2543, "v": "पोषो हि त्वदधीनो मे संतानमपि चाक्षयम् । तस्मात्त्वं जीव मे वत्स सुसुखी शरदां शतम् ।।"}, {"c": "1.68", "n": "64", "i": 2544, "v": "त्वदङ्गेभ्यः प्रसूतोऽयं पुरुषात्पुरुषोऽपरः । सरसीवामलेऽऽत्मानं द्वितीयं पश्य मे सुतम् ।।"}, {"c": "1.68", "n": "65", "i": 2545, "v": "यथा ह्याहवनीयोऽग्निर्गार्हपत्यात्प्रणीयते । तथा त्वत्तः प्रसूतोऽयं त्वमेकः सन्द्विधा कृतः ।।"}, {"c": "1.68", "n": "66", "i": 2546, "v": "मृगापकृष्टेन हि ते मृगयां परिधावता । अहमासादिता राजन्कुमारी पितुराश्रमे ।।"}, {"c": "1.68", "n": "67", "i": 2547, "v": "उर्वशी पूर्वचित्तिश्च सहजन्या च मेनका । विश्वाची च घृताची च षडेवाप्सरसां वराः ।।"}, {"c": "1.68", "n": "68", "i": 2548, "v": "तासां मां मेनका नाम ब्रह्मयोनिर्वराप्सराः । दिवः संप्राप्य जगतीं विश्वामित्रादजीजनत् ।।"}, {"c": "1.68", "n": "69", "i": 2549, "v": "सा मां हिमवतः पृष्ठे सुषुवे मेनकाप्सराः । अवकीर्य च मां याता परात्मजमिवासती ।।"}, {"c": "1.68", "n": "70", "i": 2550, "v": "किं नु कर्माशुभं पूर्वं कृतवत्यस्मि जन्मनि । यदहं बान्धवैस्त्यक्ता बाल्ये संप्रति च त्वया ।।"}, {"c": "1.68", "n": "71", "i": 2551, "v": "कामं त्वया परित्यक्ता गमिष्याम्यहमाश्रमम् । इमं तु बालं संत्यक्तुं नार्हस्यात्मजमात्मना ।।"}, {"c": "1.68", "t": "दुःषन्त उवाच ।"}, {"c": "1.68", "n": "72", "i": 2552, "v": "न पुत्रमभिजानामि त्वयि जातं शकुन्तले । असत्यवचना नार्यः कस्ते श्रद्धास्यते वचः ।।"}, {"c": "1.68", "n": "73", "i": 2553, "v": "मेनका निरनुक्रोशा बन्धकी जननी तव । यया हिमवतः पृष्ठे निर्माल्येव प्रवेरिता ।।"}, {"c": "1.68", "n": "74", "i": 2554, "v": "स चापि निरनुक्रोशः क्षत्रयोनिः पिता तव । विश्वामित्रो ब्राह्मणत्वे लुब्धः कामपरायणः ।।"}, {"c": "1.68", "n": "75", "i": 2555, "v": "मेनकाप्सरसां श्रेष्ठा महर्षीणां च ते पिता । तयोरपत्यं कस्मात्त्वं पुंश्चलीवाभिधास्यसि ।।"}, {"c": "1.68", "n": "76", "i": 2556, "v": "अश्रद्धेयमिदं वाक्यं कथयन्ती न लज्जसे । विशेषतो मत्सकाशे दुष्टतापसि गम्यताम् ।।"}, {"c": "1.68", "n": "77", "i": 2557, "v": "क्व महर्षिः सदैवोग्रः साप्सरा क्व च मेनका । क्व च त्वमेवं कृपणा तापसीवेषधारिणी ।।"}, {"c": "1.68", "n": "78", "i": 2558, "v": "अतिकायश्च पुत्रस्ते बालोऽपि बलवानयम् । कथमल्पेन कालेन शालस्कन्ध इवोद्गतः ।।"}, {"c": "1.68", "n": "79", "i": 2559, "v": "सुनिकृष्टा च योनिस्ते पुंश्चली प्रतिभासि मे । यदृच्छया कामरागाज्जाता मेनकया ह्यसि ।।"}, {"c": "1.68", "n": "80", "i": 2560, "v": "सर्वमेतत्परोक्षं मे यत्त्वं वदसि तापसि । नाहं त्वामभिजानामि यथेष्टं गम्यतां त्वया ।।"}, {"c": "1.69", "t": "शकुन्तलोवाच ।"}, {"c": "1.69", "n": "1", "i": 2561, "v": "राजन्सर्षपमात्राणि परच्छिद्राणि पश्यसि । आत्मनो बिल्वमात्राणि पश्यन्नपि न पश्यसि ।।"}, {"c": "1.69", "n": "2", "i": 2562, "v": "मेनका त्रिदशेष्वेव त्रिदशाश्चानु मेनकाम् । ममैवोद्रिच्यते जन्म दुःषन्त तव जन्मतः ।।"}, {"c": "1.69", "n": "3", "i": 2563, "v": "क्षितावटसि राजंस्त्वमन्तरिक्षे चराम्यहम् । आवयोरन्तरं पश्य मेरुसर्षपयोरिव ।।"}, {"c": "1.69", "n": "4", "i": 2564, "v": "महेन्द्रस्य कुबेरस्य यमस्य वरुणस्य च । भवनान्यनुसंयामि प्रभावं पश्य मे नृप ।।"}, {"c": "1.69", "n": "5", "i": 2565, "v": "सत्यश्चापि प्रवादोऽयं यं प्रवक्ष्यामि तेऽनघ । निदर्शनार्थं न द्वेषात्तच्छ्रुत्वा क्षन्तुमर्हसि ।।"}, {"c": "1.69", "n": "6", "i": 2566, "v": "विरूपो यावदादर्शे नात्मनः पश्यते मुखम् । मन्यते तावदात्मानमन्येभ्यो रूपवत्तरम् ।।"}, {"c": "1.69", "n": "7", "i": 2567, "v": "यदा तु मुखमादर्शे विकृतं सोऽभिवीक्षते । तदेतरं विजानाति आत्मानं नेतरं जनम् ।।"}, {"c": "1.69", "n": "8", "i": 2568, "v": "अतीव रूपसंपन्नो न किंचिदवमन्यते । अतीव जल्पन्दुर्वाचो भवतीह विहेठकः ।।"}, {"c": "1.69", "n": "9", "i": 2569, "v": "मूर्खो हि जल्पतां पुंसां श्रुत्वा वाचः शुभाशुभाः । अशुभं वाक्यमादत्ते पुरीषमिव सूकरः ।।"}, {"c": "1.69", "n": "10", "i": 2570, "v": "प्राज्ञस्तु जल्पतां पुंसां श्रुत्वा वाचः शुभाशुभाः । गुणवद्वाक्यमादत्ते हंसः क्षीरमिवाम्भसः ।।"}, {"c": "1.69", "n": "11", "i": 2571, "v": "अन्यान्परिवदन्साधुर्यथा हि परितप्यते । तथा परिवदन्नन्यांस्तुष्टो भवति दुर्जनः ।।"}, {"c": "1.69", "n": "12", "i": 2572, "v": "अभिवाद्य यथा वृद्धान्सन्तो गच्छन्ति निर्वृतिम् । एवं सज्जनमाक्रुश्य मूर्खो भवति निर्वृतः ।।"}, {"c": "1.69", "n": "13", "i": 2573, "v": "सुखं जीवन्त्यदोषज्ञा मूर्खा दोषानुदर्शिनः । यत्र वाच्याः परैः सन्तः परानाहुस्तथाविधान् ।।"}, {"c": "1.69", "n": "14", "i": 2574, "v": "अतो हास्यतरं लोके किंचिदन्यन्न विद्यते । यत्र दुर्जन इत्याह दुर्जनः सज्जनं स्वयम् ।।"}, {"c": "1.69", "n": "15", "i": 2575, "v": "सत्यधर्मच्युतात्पुंसः क्रुद्धादाशीविषादिव । अनास्तिकोऽप्युद्विजते जनः किं पुनरास्तिकः ।।"}, {"c": "1.69", "n": "16", "i": 2576, "v": "स्वयमुत्पाद्य वै पुत्रं सदृशं योऽवमन्यते । तस्य देवाः श्रियं घ्नन्ति न च लोकानुपाश्नुते ।।"}, {"c": "1.69", "n": "17", "i": 2577, "v": "कुलवंशप्रतिष्ठां हि पितरः पुत्रमब्रुवन् । उत्तमं सर्वधर्माणां तस्मात्पुत्रं न संत्यजेत् ।।"}, {"c": "1.69", "n": "18", "i": 2578, "v": "स्वपत्नीप्रभवान्पञ्च लब्धान्क्रीतान्विवर्धितान् । कृतानन्यासु चोत्पन्नान्पुत्रान्वै मनुरब्रवीत् ।।"}, {"c": "1.69", "n": "19", "i": 2579, "v": "धर्मकीर्त्यावहा नॄणां मनसः प्रीतिवर्धनाः । त्रायन्ते नरकाज्जाताः पुत्रा धर्मप्लवाः पितॄन् ।।"}, {"c": "1.69", "n": "20", "i": 2580, "v": "स त्वं नृपतिशार्दूल न पुत्रं त्यक्तुमर्हसि । आत्मानं सत्यधर्मौ च पालयानो महीपते । नरेन्द्रसिंह कपटं न वोढुं त्वमिहार्हसि ।।"}, {"c": "1.69", "n": "21", "i": 2581, "v": "वरं कूपशताद्वापी वरं वापीशतात्क्रतुः । वरं क्रतुशतात्पुत्रः सत्यं पुत्रशताद्वरम् ।।"}, {"c": "1.69", "n": "22", "i": 2582, "v": "अश्वमेधसहस्रं च सत्यं च तुलया धृतम् । अश्वमेधसहस्राद्धि सत्यमेव विशिष्यते ।।"}, {"c": "1.69", "n": "23", "i": 2583, "v": "सर्ववेदाधिगमनं सर्वतीर्थावगाहनम् । सत्यं च वदतो राजन्समं वा स्यान्न वा समम् ।।"}, {"c": "1.69", "n": "24", "i": 2584, "v": "नास्ति सत्यात्परो धर्मो न सत्याद्विद्यते परम् । न हि तीव्रतरं किंचिदनृतादिह विद्यते ।।"}, {"c": "1.69", "n": "25", "i": 2585, "v": "राजन्सत्यं परं ब्रह्म सत्यं च समयः परः । मा त्याक्षीः समयं राजन्सत्यं संगतमस्तु ते ।।"}, {"c": "1.69", "n": "26", "i": 2586, "v": "अनृते चेत्प्रसङ्गस्ते श्रद्दधासि न चेत्स्वयम् । आत्मनो हन्त गच्छामि त्वादृशे नास्ति संगतम् ।।"}, {"c": "1.69", "n": "27", "i": 2587, "v": "ऋतेऽपि त्वयि दुःषन्त शैलराजावतंसकाम् । चतुरन्तामिमामुर्वीं पुत्रो मे पालयिष्यति ।।"}, {"c": "1.69", "t": "वैशंपायन उवाच ।"}, {"c": "1.69", "n": "28", "i": 2588, "v": "एतावदुक्त्वा वचनं प्रातिष्ठत शकुन्तला । अथान्तरिक्षे दुःषन्तं वागुवाचाशरीरिणी । ऋत्विक्पुरोहिताचार्यैर्मन्त्रिभिश्चावृतं तदा ।।"}, {"c": "1.69", "n": "29", "i": 2589, "v": "भस्त्रा माता पितुः पुत्रो येन जातः स एव सः । भरस्व पुत्रं दुःषन्त मावमंस्थाः शकुन्तलाम् ।।"}, {"c": "1.69", "n": "30", "i": 2590, "v": "रेतोधाः पुत्र उन्नयति नरदेव यमक्षयात् । त्वं चास्य धाता गर्भस्य सत्यमाह शकुन्तला ।।"}, {"c": "1.69", "n": "31", "i": 2591, "v": "जाया जनयते पुत्रमात्मनोऽङ्गं द्विधा कृतम् । तस्माद्भरस्व दुःषन्त पुत्रं शाकुन्तलं नृप ।।"}, {"c": "1.69", "n": "32", "i": 2592, "v": "अभूतिरेषा कस्त्यज्याज्जीवञ्जीवन्तमात्मजम् । शाकुन्तलं महात्मानं दौःषन्तिं भर पौरव ।।"}, {"c": "1.69", "n": "33", "i": 2593, "v": "भर्तव्योऽयं त्वया यस्मादस्माकं वचनादपि । तस्माद्भवत्वयं नाम्ना भरतो नाम ते सुतः ।।"}, {"c": "1.69", "n": "34", "i": 2594, "v": "तच्छ्रुत्वा पौरवो राजा व्याहृतं वै दिवौकसाम् । पुरोहितममात्यांश्च संप्रहृष्टोऽब्रवीदिदम् ।।"}, {"c": "1.69", "n": "35", "i": 2595, "v": "शृण्वन्त्वेतद्भवन्तोऽस्य देवदूतस्य भाषितम् । अहमप्येवमेवैनं जानामि स्वयमात्मजम् ।।"}, {"c": "1.69", "n": "36", "i": 2596, "v": "यद्यहं वचनादेव गृह्णीयामिममात्मजम् । भवेद्धि शङ्का लोकस्य नैवं शुद्धो भवेदयम् ।।"}, {"c": "1.69", "n": "37", "i": 2597, "v": "तं विशोध्य तदा राजा देवदूतेन भारत । हृष्टः प्रमुदितश्चापि प्रतिजग्राह तं सुतम् ।।"}, {"c": "1.69", "n": "38", "i": 2598, "v": "मूर्ध्नि चैनमुपाघ्राय सस्नेहं परिषस्वजे । सभाज्यमानो विप्रैश्च स्तूयमानश्च बन्दिभिः । स मुदं परमां लेभे पुत्रसंस्पर्शजां नृपः ।।"}, {"c": "1.69", "n": "39", "i": 2599, "v": "तां चैव भार्यां धर्मज्ञः पूजयामास धर्मतः । अब्रवीच्चैव तां राजा सान्त्वपूर्वमिदं वचः ।।"}, {"c": "1.69", "n": "40", "i": 2600, "v": "कृतो लोकपरोक्षोऽयं संबन्धो वै त्वया सह । तस्मादेतन्मया देवि त्वच्छुद्ध्यर्थं विचारितम् ।।"}, {"c": "1.69", "n": "41", "i": 2601, "v": "मन्यते चैव लोकस्ते स्त्रीभावान्मयि संगतम् । पुत्रश्चायं वृतो राज्ये मया तस्माद्विचारितम् ।।"}, {"c": "1.69", "n": "42", "i": 2602, "v": "यच्च कोपितयात्यर्थं त्वयोक्तोऽस्म्यप्रियं प्रिये । प्रणयिन्या विशालाक्षि तत्क्षान्तं ते मया शुभे ।।"}, {"c": "1.69", "n": "43", "i": 2603, "v": "तामेवमुक्त्वा राजर्षिर्दुःषन्तो महिषीं प्रियाम् । वासोभिरन्नपानैश्च पूजयामास भारत ।।"}, {"c": "1.69", "n": "44", "i": 2604, "v": "दुःषन्तश्च ततो राजा पुत्रं शाकुन्तलं तदा । भरतं नामतः कृत्वा यौवराज्येऽभ्यषेचयत् ।।"}, {"c": "1.69", "n": "45", "i": 2605, "v": "तस्य तत्प्रथितं चक्रं प्रावर्तत महात्मनः । भास्वरं दिव्यमजितं लोकसंनादनं महत् ।।"}, {"c": "1.69", "n": "46", "i": 2606, "v": "स विजित्य महीपालांश्चकार वशवर्तिनः । चचार च सतां धर्मं प्राप चानुत्तमं यशः ।।"}, {"c": "1.69", "n": "47", "i": 2607, "v": "स राजा चक्रवर्त्यासीत्सार्वभौमः प्रतापवान् । ईजे च बहुभिर्यज्ञैर्यथा शक्रो मरुत्पतिः ।।"}, {"c": "1.69", "n": "48", "i": 2608, "v": "याजयामास तं कण्वो दक्षवद्भूरिदक्षिणम् । श्रीमान्गोविततं नाम वाजिमेधमवाप सः । यस्मिन्सहस्रं पद्मानां कण्वाय भरतो ददौ ।।"}, {"c": "1.69", "n": "49", "i": 2609, "v": "भरताद्भारती कीर्तिर्येनेदं भारतं कुलम् । अपरे ये च पूर्वे च भारता इति विश्रुताः ।।"}, {"c": "1.69", "n": "50", "i": 2610, "v": "भरतस्यान्ववाये हि देवकल्पा महौजसः । बभूवुर्ब्रह्मकल्पाश्च बहवो राजसत्तमाः ।।"}, {"c": "1.69", "n": "51", "i": 2611, "v": "येषामपरिमेयानि नामधेयानि सर्वशः । तेषां तु ते यथामुख्यं कीर्तयिष्यामि भारत । महाभागान्देवकल्पान्सत्यार्जवपरायणान् ।।"}, {"c": "1.70", "t": "वैशंपायन उवाच ।"}, {"c": "1.70", "n": "1", "i": 2612, "v": "प्रजापतेस्तु दक्षस्य मनोर्वैवस्वतस्य च । भरतस्य कुरोः पूरोरजमीढस्य चान्वये ।।"}, {"c": "1.70", "n": "2", "i": 2613, "v": "यादवानामिमं वंशं पौरवाणां च सर्वशः । तथैव भारतानां च पुण्यं स्वस्त्ययनं महत् । धन्यं यशस्यमायुष्यं कीर्तयिष्यामि तेऽनघ ।।"}, {"c": "1.70", "n": "3", "i": 2614, "v": "तेजोभिरुदिताः सर्वे महर्षिसमतेजसः । दश प्रचेतसः पुत्राः सन्तः पूर्वजनाः स्मृताः । मेघजेनाग्निना ये ते पूर्वं दग्धा महौजसः ।।"}, {"c": "1.70", "n": "4", "i": 2615, "v": "तेभ्यः प्राचेतसो जज्ञे दक्षो दक्षादिमाः प्रजाः । संभूताः पुरुषव्याघ्र स हि लोकपितामहः ।।"}, {"c": "1.70", "n": "5", "i": 2616, "v": "वीरिण्या सह संगम्य दक्षः प्राचेतसो मुनिः । आत्मतुल्यानजनयत्सहस्रं संशितव्रतान् ।।"}, {"c": "1.70", "n": "6", "i": 2617, "v": "सहस्रसंख्यान्समितान्सुतान्दक्षस्य नारदः । मोक्षमध्यापयामास सांख्यज्ञानमनुत्तमम् ।।"}, {"c": "1.70", "n": "7", "i": 2618, "v": "ततः पञ्चाशतं कन्याः पुत्रिका अभिसंदधे । प्रजापतिः प्रजा दक्षः सिसृक्षुर्जनमेजय ।।"}, {"c": "1.70", "n": "8", "i": 2619, "v": "ददौ स दश धर्माय कश्यपाय त्रयोदश । कालस्य नयने युक्ताः सप्तविंशतिमिन्दवे ।।"}, {"c": "1.70", "n": "9", "i": 2620, "v": "त्रयोदशानां पत्नीनां या तु दाक्षायणी वरा । मारीचः कश्यपस्तस्यामादित्यान्समजीजनत् । इन्द्रादीन्वीर्यसंपन्नान्विवस्वन्तमथापि च ।।"}, {"c": "1.70", "n": "10", "i": 2621, "v": "विवस्वतः सुतो जज्ञे यमो वैवस्वतः प्रभुः । मार्तण्डश्च यमस्यापि पुत्रो राजन्नजायत ।।"}, {"c": "1.70", "n": "11", "i": 2622, "v": "मार्तण्डस्य मनुर्धीमानजायत सुतः प्रभुः । मनोर्वंशो मानवानां ततोऽयं प्रथितोऽभवत् । ब्रह्मक्षत्रादयस्तस्मान्मनोर्जातास्तु मानवाः ।।"}, {"c": "1.70", "n": "12", "i": 2623, "v": "तत्राभवत्तदा राजन्ब्रह्म क्षत्रेण संगतम् । ब्राह्मणा मानवास्तेषां साङ्गं वेदमदीधरन् ।।"}, {"c": "1.70", "n": "13", "i": 2624, "v": "वेनं धृष्णुं नरिष्यन्तं नाभागेक्ष्वाकुमेव च । करूषमथ शर्यातिं तथैवात्राष्टमीमिलाम् ।।"}, {"c": "1.70", "n": "14", "i": 2625, "v": "पृषध्रनवमानाहुः क्षत्रधर्मपरायणान् । नाभागारिष्टदशमान्मनोः पुत्रान्महाबलान् ।।"}, {"c": "1.70", "n": "15", "i": 2626, "v": "पञ्चाशतं मनोः पुत्रास्तथैवान्येऽभवन्क्षितौ । अन्योन्यभेदात्ते सर्वे विनेशुरिति नः श्रुतम् ।।"}, {"c": "1.70", "n": "16", "i": 2627, "v": "पुरूरवास्ततो विद्वानिलायां समपद्यत । सा वै तस्याभवन्माता पिता चेति हि नः श्रुतम् ।।"}, {"c": "1.70", "n": "17", "i": 2628, "v": "त्रयोदश समुद्रस्य द्वीपानश्नन्पुरूरवाः । अमानुषैर्वृतः सत्त्वैर्मानुषः सन्महायशाः ।।"}, {"c": "1.70", "n": "18", "i": 2629, "v": "विप्रैः स विग्रहं चक्रे वीर्योन्मत्तः पुरूरवाः । जहार च स विप्राणां रत्नान्युत्क्रोशतामपि ।।"}, {"c": "1.70", "n": "19", "i": 2630, "v": "सनत्कुमारस्तं राजन्ब्रह्मलोकादुपेत्य ह । अनुदर्शयां ततश्चक्रे प्रत्यगृह्णान्न चाप्यसौ ।।"}, {"c": "1.70", "n": "20", "i": 2631, "v": "ततो महर्षिभिः क्रुद्धैः शप्तः सद्यो व्यनश्यत । लोभान्वितो मदबलान्नष्टसंज्ञो नराधिपः ।।"}, {"c": "1.70", "n": "21", "i": 2632, "v": "स हि गन्धर्वलोकस्थ उर्वश्या सहितो विराट् । आनिनाय क्रियार्थेऽग्नीन्यथावद्विहितांस्त्रिधा ।।"}, {"c": "1.70", "n": "22", "i": 2633, "v": "षट्पुत्रा जज्ञिरेऽथैलादायुर्धीमानमावसुः । दृढायुश्च वनायुश्च श्रुतायुश्चोर्वशीसुताः ।।"}, {"c": "1.70", "n": "23", "i": 2634, "v": "नहुषं वृद्धशर्माणं रजिं रम्भमनेनसम् । स्वर्भानवीसुतानेतानायोः पुत्रान्प्रचक्षते ।।"}, {"c": "1.70", "n": "24", "i": 2635, "v": "आयुषो नहुषः पुत्रो धीमान्सत्यपराक्रमः । राज्यं शशास सुमहद्धर्मेण पृथिवीपतिः ।।"}, {"c": "1.70", "n": "25", "i": 2636, "v": "पितॄन्देवानृषीन्विप्रान्गन्धर्वोरगराक्षसान् । नहुषः पालयामास ब्रह्मक्षत्रमथो विशः ।।"}, {"c": "1.70", "n": "26", "i": 2637, "v": "स हत्वा दस्युसंघातानृषीन्करमदापयत् । पशुवच्चैव तान्पृष्ठे वाहयामास वीर्यवान् ।।"}, {"c": "1.70", "n": "27", "i": 2638, "v": "कारयामास चेन्द्रत्वमभिभूय दिवौकसः । तेजसा तपसा चैव विक्रमेणौजसा तथा ।।"}, {"c": "1.70", "n": "28", "i": 2639, "v": "यतिं ययातिं संयातिमायातिं पाञ्चमुद्धवम् । नहुषो जनयामास षट्पुत्रान्प्रियवाससि ।।"}, {"c": "1.70", "n": "29", "i": 2640, "v": "ययातिर्नाहुषः सम्राडासीत्सत्यपराक्रमः । स पालयामास महीमीजे च विविधैः सवैः ।।"}, {"c": "1.70", "n": "30", "i": 2641, "v": "अतिशक्त्या पितॄनर्चन्देवांश्च प्रयतः सदा । अन्वगृह्णात्प्रजाः सर्वा ययातिरपराजितः ।।"}, {"c": "1.70", "n": "31", "i": 2642, "v": "तस्य पुत्रा महेष्वासाः सर्वैः समुदिता गुणैः । देवयान्यां महाराज शर्मिष्ठायां च जज्ञिरे ।।"}, {"c": "1.70", "n": "32", "i": 2643, "v": "देवयान्यामजायेतां यदुस्तुर्वसुरेव च । द्रुह्युश्चानुश्च पूरुश्च शर्मिष्ठायां प्रजज्ञिरे ।।"}, {"c": "1.70", "n": "33", "i": 2644, "v": "स शाश्वतीः समा राजन्प्रजा धर्मेण पालयन् । जरामार्छन्महाघोरां नाहुषो रूपनाशिनीम् ।।"}, {"c": "1.70", "n": "34", "i": 2645, "v": "जराभिभूतः पुत्रान्स राजा वचनमब्रवीत् । यदुं पूरुं तुर्वसुं च द्रुह्युं चानुं च भारत ।।"}, {"c": "1.70", "n": "35", "i": 2646, "v": "यौवनेन चरन्कामान्युवा युवतिभिः सह । विहर्तुमहमिच्छामि साह्यं कुरुत पुत्रकाः ।।"}, {"c": "1.70", "n": "36", "i": 2647, "v": "तं पुत्रो देवयानेयः पूर्वजो यदुरब्रवीत् । किं कार्यं भवतः कार्यमस्माभिर्यौवनेन च ।।"}, {"c": "1.70", "n": "37", "i": 2648, "v": "ययातिरब्रवीत्तं वै जरा मे प्रतिगृह्यताम् । यौवनेन त्वदीयेन चरेयं विषयानहम् ।।"}, {"c": "1.70", "n": "38", "i": 2649, "v": "यजतो दीर्घसत्रैर्मे शापाच्चोशनसो मुनेः । कामार्थः परिहीणो मे तप्येऽहं तेन पुत्रकाः ।।"}, {"c": "1.70", "n": "39", "i": 2650, "v": "मामकेन शरीरेण राज्यमेकः प्रशास्तु वः । अहं तन्वाभिनवया युवा कामानवाप्नुयाम् ।।"}, {"c": "1.70", "n": "40", "i": 2651, "v": "न ते तस्य प्रत्यगृह्णन्यदुप्रभृतयो जराम् । तमब्रवीत्ततः पूरुः कनीयान्सत्यविक्रमः ।।"}, {"c": "1.70", "n": "41", "i": 2652, "v": "राजंश्चराभिनवया तन्वा यौवनगोचरः । अहं जरां समास्थाय राज्ये स्थास्यामि तेऽऽज्ञया ।।"}, {"c": "1.70", "n": "42", "i": 2653, "v": "एवमुक्तः स राजर्षिस्तपोवीर्यसमाश्रयात् । संचारयामास जरां तदा पुत्रे महात्मनि ।।"}, {"c": "1.70", "n": "43", "i": 2654, "v": "पौरवेणाथ वयसा राजा यौवनमास्थितः । यायातेनापि वयसा राज्यं पूरुरकारयत् ।।"}, {"c": "1.70", "n": "44", "i": 2655, "v": "ततो वर्षसहस्रान्ते ययातिरपराजितः । अतृप्त एव कामानां पूरुं पुत्रमुवाच ह ।।"}, {"c": "1.70", "n": "45", "i": 2656, "v": "त्वया दायादवानस्मि त्वं मे वंशकरः सुतः । पौरवो वंश इति ते ख्यातिं लोके गमिष्यति ।।"}, {"c": "1.70", "n": "46", "i": 2657, "v": "ततः स नृपशार्दूलः पूरुं राज्येऽभिषिच्य च । कालेन महता पश्चात्कालधर्ममुपेयिवान् ।।"}, {"c": "1.71", "t": "जनमेजय उवाच ।"}, {"c": "1.71", "n": "1", "i": 2658, "v": "ययातिः पूर्वकोऽस्माकं दशमो यः प्रजापतेः । कथं स शुक्रतनयां लेभे परमदुर्लभाम् ।।"}, {"c": "1.71", "n": "2", "i": 2659, "v": "एतदिच्छाम्यहं श्रोतुं विस्तरेण द्विजोत्तम । आनुपूर्व्या च मे शंस पूरोर्वंशकरान्पृथक् ।।"}, {"c": "1.71", "t": "वैशंपायन उवाच ।"}, {"c": "1.71", "n": "3", "i": 2660, "v": "ययातिरासीद्राजर्षिर्देवराजसमद्युतिः । तं शुक्रवृषपर्वाणौ वव्राते वै यथा पुरा ।।"}, {"c": "1.71", "n": "4", "i": 2661, "v": "तत्तेऽहं संप्रवक्ष्यामि पृच्छतो जनमेजय । देवयान्याश्च संयोगं ययातेर्नाहुषस्य च ।।"}, {"c": "1.71", "n": "5", "i": 2662, "v": "सुराणामसुराणां च समजायत वै मिथः । ऐश्वर्यं प्रति संघर्षस्त्रैलोक्ये सचराचरे ।।"}, {"c": "1.71", "n": "6", "i": 2663, "v": "जिगीषया ततो देवा वव्रिरेऽऽङ्गिरसं मुनिम् । पौरोहित्येन याज्यार्थे काव्यं तूशनसं परे । ब्राह्मणौ तावुभौ नित्यमन्योन्यस्पर्धिनौ भृशम् ।।"}, {"c": "1.71", "n": "7", "i": 2664, "v": "तत्र देवा निजघ्नुर्यान्दानवान्युधि संगतान् । तान्पुनर्जीवयामास काव्यो विद्याबलाश्रयात् । ततस्ते पुनरुत्थाय योधयां चक्रिरे सुरान् ।।"}, {"c": "1.71", "n": "8", "i": 2665, "v": "असुरास्तु निजघ्नुर्यान्सुरान्समरमूर्धनि । न तान्संजीवयामास बृहस्पतिरुदारधीः ।।"}, {"c": "1.71", "n": "9", "i": 2666, "v": "न हि वेद स तां विद्यां यां काव्यो वेद वीर्यवान् । संजीवनीं ततो देवा विषादमगमन्परम् ।।"}, {"c": "1.71", "n": "10", "i": 2667, "v": "ते तु देवा भयोद्विग्नाः काव्यादुशनसस्तदा । ऊचुः कचमुपागम्य ज्येष्ठं पुत्रं बृहस्पतेः ।।"}, {"c": "1.71", "n": "11", "i": 2668, "v": "भजमानान्भजस्वास्मान्कुरु नः साह्यमुत्तमम् । यासौ विद्या निवसति ब्राह्मणेऽमिततेजसि । शुक्रे तामाहर क्षिप्रं भागभाङ्नो भविष्यसि ।।"}, {"c": "1.71", "n": "12", "i": 2669, "v": "वृषपर्वसमीपे स शक्यो द्रष्टुं त्वया द्विजः । रक्षते दानवांस्तत्र न स रक्षत्यदानवान् ।।"}, {"c": "1.71", "n": "13", "i": 2670, "v": "तमाराधयितुं शक्तो भवान्पूर्ववयाः कविम् । देवयानीं च दयितां सुतां तस्य महात्मनः ।।"}, {"c": "1.71", "n": "14", "i": 2671, "v": "त्वमाराधयितुं शक्तो नान्यः कश्चन विद्यते । शीलदाक्षिण्यमाधुर्यैराचारेण दमेन च । देवयान्यां हि तुष्टायां विद्यां तां प्राप्स्यसि ध्रुवम् ।।"}, {"c": "1.71", "n": "15", "i": 2672, "v": "तथेत्युक्त्वा ततः प्रायाद्बृहस्पतिसुतः कचः । तदाभिपूजितो देवैः समीपं वृषपर्वणः ।।"}, {"c": "1.71", "n": "16", "i": 2673, "v": "स गत्वा त्वरितो राजन्देवैः संप्रेषितः कचः । असुरेन्द्रपुरे शुक्रं दृष्ट्वा वाक्यमुवाच ह ।।"}, {"c": "1.71", "n": "17", "i": 2674, "v": "ऋषेरङ्गिरसः पौत्रं पुत्रं साक्षाद्बृहस्पतेः । नाम्ना कच इति ख्यातं शिष्यं गृह्णातु मां भवान् ।।"}, {"c": "1.71", "n": "18", "i": 2675, "v": "ब्रह्मचर्यं चरिष्यामि त्वय्यहं परमं गुरौ । अनुमन्यस्व मां ब्रह्मन्सहस्रं परिवत्सरान् ।।"}, {"c": "1.71", "t": "शुक्र उवाच ।"}, {"c": "1.71", "n": "19", "i": 2676, "v": "कच सुस्वागतं तेऽस्तु प्रतिगृह्णामि ते वचः । अर्चयिष्येऽहमर्च्यं त्वामर्चितोऽस्तु बृहस्पतिः ।।"}, {"c": "1.71", "t": "वैशंपायन उवाच ।"}, {"c": "1.71", "n": "20", "i": 2677, "v": "कचस्तु तं तथेत्युक्त्वा प्रतिजग्राह तद्व्रतम् । आदिष्टं कविपुत्रेण शुक्रेणोशनसा स्वयम् ।।"}, {"c": "1.71", "n": "21", "i": 2678, "v": "व्रतस्य व्रतकालं स यथोक्तं प्रत्यगृह्णत । आराधयन्नुपाध्यायं देवयानीं च भारत ।।"}, {"c": "1.71", "n": "22", "i": 2679, "v": "नित्यमाराधयिष्यंस्तां युवा यौवनगोऽऽमुखे । गायन्नृत्यन्वादयंश्च देवयानीमतोषयत् ।।"}, {"c": "1.71", "n": "23", "i": 2680, "v": "संशीलयन्देवयानीं कन्यां संप्राप्तयौवनाम् । पुष्पैः फलैः प्रेषणैश्च तोषयामास भारत ।।"}, {"c": "1.71", "n": "24", "i": 2681, "v": "देवयान्यपि तं विप्रं नियमव्रतचारिणम् । अनुगायमाना ललना रहः पर्यचरत्तदा ।।"}, {"c": "1.71", "n": "25", "i": 2682, "v": "पञ्च वर्षशतान्येवं कचस्य चरतो व्रतम् । तत्रातीयुरथो बुद्ध्वा दानवास्तं ततः कचम् ।।"}, {"c": "1.71", "n": "26", "i": 2683, "v": "गा रक्षन्तं वने दृष्ट्वा रहस्येकममर्षिताः । जघ्नुर्बृहस्पतेर्द्वेषाद्विद्यारक्षार्थमेव च । हत्वा शालावृकेभ्यश्च प्रायच्छंस्तिलशः कृतम् ।।"}, {"c": "1.71", "n": "27", "i": 2684, "v": "ततो गावो निवृत्तास्ता अगोपाः स्वं निवेशनम् । ता दृष्ट्वा रहिता गास्तु कचेनाभ्यागता वनात् । उवाच वचनं काले देवयान्यथ भारत ।।"}, {"c": "1.71", "n": "28", "i": 2685, "v": "अहुतं चाग्निहोत्रं ते सूर्यश्चास्तं गतः प्रभो । अगोपाश्चागता गावः कचस्तात न दृश्यते ।।"}, {"c": "1.71", "n": "29", "i": 2686, "v": "व्यक्तं हतो मृतो वापि कचस्तात भविष्यति । तं विना न च जीवेयं कचं सत्यं ब्रवीमि ते ।।"}, {"c": "1.71", "t": "शुक्र उवाच ।"}, {"c": "1.71", "n": "30", "i": 2687, "v": "अयमेहीति शब्देन मृतं संजीवयाम्यहम् ।।"}, {"c": "1.71", "t": "वैशंपायन उवाच ।"}, {"c": "1.71", "n": "31", "i": 2688, "v": "ततः संजीवनीं विद्यां प्रयुज्य कचमाह्वयत् । आहूतः प्रादुरभवत्कचोऽरिष्टोऽथ विद्यया । हतोऽहमिति चाचख्यौ पृष्टो ब्राह्मणकन्यया ।।"}, {"c": "1.71", "n": "32", "i": 2689, "v": "स पुनर्देवयान्योक्तः पुष्पाहारो यदृच्छया । वनं ययौ ततो विप्रो ददृशुर्दानवाश्च तम् ।।"}, {"c": "1.71", "n": "33", "i": 2690, "v": "ततो द्वितीयं हत्वा तं दग्ध्वा कृत्वा च चूर्णशः । प्रायच्छन्ब्राह्मणायैव सुरायामसुरास्तदा ।।"}, {"c": "1.71", "n": "34", "i": 2691, "v": "देवयान्यथ भूयोऽपि वाक्यं पितरमब्रवीत् । पुष्पाहारः प्रेषणकृत्कचस्तात न दृश्यते ।।"}, {"c": "1.71", "t": "शुक्र उवाच ।"}, {"c": "1.71", "n": "35", "i": 2692, "v": "बृहस्पतेः सुतः पुत्रि कचः प्रेतगतिं गतः । विद्यया जीवितोऽप्येवं हन्यते करवाणि किम् ।।"}, {"c": "1.71", "n": "36", "i": 2693, "v": "मैवं शुचो मा रुद देवयानि; न त्वादृशी मर्त्यमनुप्रशोचेत् । सुराश्च विश्वे च जगच्च सर्व;मुपस्थितां वैकृतिमानमन्ति ।।"}, {"c": "1.71", "t": "देवयान्युवाच ।"}, {"c": "1.71", "n": "37", "i": 2694, "v": "यस्याङ्गिरा वृद्धतमः पितामहो; बृहस्पतिश्चापि पिता तपोधनः । ऋषेः पुत्रं तमथो वापि पौत्रं; कथं न शोचेयमहं न रुद्याम् ।।"}, {"c": "1.71", "n": "38", "i": 2695, "v": "स ब्रह्मचारी च तपोधनश्च; सदोत्थितः कर्मसु चैव दक्षः । कचस्य मार्गं प्रतिपत्स्ये न भोक्ष्ये; प्रियो हि मे तात कचोऽभिरूपः ।।"}, {"c": "1.71", "t": "शुक्र उवाच ।"}, {"c": "1.71", "n": "39", "i": 2696, "v": "असंशयं मामसुरा द्विषन्ति; ये मे शिष्यं नागसं सूदयन्ति । अब्राह्मणं कर्तुमिच्छन्ति रौद्रा;स्ते मां यथा प्रस्तुतं दानवैर्हि । अप्यस्य पापस्य भवेदिहान्तः; कं ब्रह्महत्या न दहेदपीन्द्रम् ।।"}, {"c": "1.71", "t": "वैशंपायन उवाच ।"}, {"c": "1.71", "n": "40", "i": 2697, "v": "संचोदितो देवयान्या महर्षिः पुनराह्वयत् । संरम्भेणैव काव्यो हि बृहस्पतिसुतं कचम् ।।"}, {"c": "1.71", "n": "41", "i": 2698, "v": "गुरोर्भीतो विद्यया चोपहूतः; शनैर्वाचं जठरे व्याजहार । तमब्रवीत्केन पथोपनीतो; ममोदरे तिष्ठसि ब्रूहि विप्र ।।"}, {"c": "1.71", "t": "कच उवाच ।"}, {"c": "1.71", "n": "42", "i": 2699, "v": "भवत्प्रसादान्न जहाति मां स्मृतिः; स्मरे च सर्वं यच्च यथा च वृत्तम् । न त्वेवं स्यात्तपसो व्ययो मे; ततः क्लेशं घोरमिमं सहामि ।।"}, {"c": "1.71", "n": "43", "i": 2700, "v": "असुरैः सुरायां भवतोऽस्मि दत्तो; हत्वा दग्ध्वा चूर्णयित्वा च काव्य । ब्राह्मीं मायामासुरी चैव माया; त्वयि स्थिते कथमेवातिवर्तेत् ।।"}, {"c": "1.71", "t": "शुक्र उवाच ।"}, {"c": "1.71", "n": "44", "i": 2701, "v": "किं ते प्रियं करवाण्यद्य वत्से; वधेन मे जीवितं स्यात्कचस्य । नान्यत्र कुक्षेर्मम भेदनेन; दृश्येत्कचो मद्गतो देवयानि ।।"}, {"c": "1.71", "t": "देवयान्युवाच ।"}, {"c": "1.71", "n": "45", "i": 2702, "v": "द्वौ मां शोकावग्निकल्पौ दहेतां; कचस्य नाशस्तव चैवोपघातः । कचस्य नाशे मम नास्ति शर्म; तवोपघाते जीवितुं नास्मि शक्ता ।।"}, {"c": "1.71", "t": "शुक्र उवाच ।"}, {"c": "1.71", "n": "46", "i": 2703, "v": "संसिद्धरूपोऽसि बृहस्पतेः सुत; यत्त्वां भक्तं भजते देवयानी । विद्यामिमां प्राप्नुहि जीवनीं त्वं; न चेदिन्द्रः कचरूपी त्वमद्य ।।"}, {"c": "1.71", "n": "47", "i": 2704, "v": "न निवर्तेत्पुनर्जीवन्कश्चिदन्यो ममोदरात् । ब्राह्मणं वर्जयित्वैकं तस्माद्विद्यामवाप्नुहि ।।"}, {"c": "1.71", "n": "48", "i": 2705, "v": "पुत्रो भूत्वा भावय भावितो मा;मस्माद्देहादुपनिष्क्रम्य तात । समीक्षेथा धर्मवतीमवेक्षां; गुरोः सकाशात्प्राप्य विद्यां सविद्यः ।।"}, {"c": "1.71", "t": "वैशंपायन उवाच ।"}, {"c": "1.71", "n": "49", "i": 2706, "v": "गुरोः सकाशात्समवाप्य विद्यां; भित्त्वा कुक्षिं निर्विचक्राम विप्रः । कचोऽभिरूपो दक्षिणं ब्राह्मणस्य; शुक्लात्यये पौर्णमास्यामिवेन्दुः ।।"}, {"c": "1.71", "n": "50", "i": 2707, "v": "दृष्ट्वा च तं पतितं ब्रह्मराशि;मुत्थापयामास मृतं कचोऽपि । विद्यां सिद्धां तामवाप्याभिवाद्य; ततः कचस्तं गुरुमित्युवाच ।।"}, {"c": "1.71", "n": "51", "i": 2708, "v": "ऋतस्य दातारमनुत्तमस्य; निधिं निधीनां चतुरन्वयानाम् । ये नाद्रियन्ते गुरुमर्चनीयं; पापाँल्लोकांस्ते व्रजन्त्यप्रतिष्ठान् ।।"}, {"c": "1.71", "t": "वैशंपायन उवाच ।"}, {"c": "1.71", "n": "52", "i": 2709, "v": "सुरापानाद्वञ्चनां प्रापयित्वा; संज्ञानाशं चैव तथातिघोरम् । दृष्ट्वा कचं चापि तथाभिरूपं; पीतं तदा सुरया मोहितेन ।।"}, {"c": "1.71", "n": "53", "i": 2710, "v": "समन्युरुत्थाय महानुभाव;स्तदोशना विप्रहितं चिकीर्षुः । काव्यः स्वयं वाक्यमिदं जगाद; सुरापानं प्रति वै जातशङ्कः ।।"}, {"c": "1.71", "n": "54", "i": 2711, "v": "यो ब्राह्मणोऽद्य प्रभृतीह कश्चि;न्मोहात्सुरां पास्यति मन्दबुद्धिः । अपेतधर्मो ब्रह्महा चैव स स्या;दस्मिँल्लोके गर्हितः स्यात्परे च ।।"}, {"c": "1.71", "n": "55", "i": 2712, "v": "मया चेमां विप्रधर्मोक्तिसीमां; मर्यादां वै स्थापितां सर्वलोके । सन्तो विप्राः शुश्रुवांसो गुरूणां; देवा लोकाश्चोपशृण्वन्तु सर्वे ।।"}, {"c": "1.71", "n": "56", "i": 2713, "v": "इतीदमुक्त्वा स महानुभाव;स्तपोनिधीनां निधिरप्रमेयः । तान्दानवान्दैवविमूढबुद्धी;निदं समाहूय वचोऽभ्युवाच ।।"}, {"c": "1.71", "n": "57", "i": 2714, "v": "आचक्षे वो दानवा बालिशाः स्थ; सिद्धः कचो वत्स्यति मत्सकाशे । संजीवनीं प्राप्य विद्यां महार्थां; तुल्यप्रभावो ब्रह्मणा ब्रह्मभूतः ।।"}, {"c": "1.71", "n": "58", "i": 2715, "v": "गुरोरुष्य सकाशे तु दश वर्षशतानि सः । अनुज्ञातः कचो गन्तुमियेष त्रिदशालयम् ।।"}, {"c": "1.72", "t": "वैशंपायन उवाच ।"}, {"c": "1.72", "n": "1", "i": 2716, "v": "समावृत्तव्रतं तं तु विसृष्टं गुरुणा तदा । प्रस्थितं त्रिदशावासं देवयान्यब्रवीदिदम् ।।"}, {"c": "1.72", "n": "2", "i": 2717, "v": "ऋषेरङ्गिरसः पौत्र वृत्तेनाभिजनेन च । भ्राजसे विद्यया चैव तपसा च दमेन च ।।"}, {"c": "1.72", "n": "3", "i": 2718, "v": "ऋषिर्यथाङ्गिरा मान्यः पितुर्मम महायशाः । तथा मान्यश्च पूज्यश्च भूयो मम बृहस्पतिः ।।"}, {"c": "1.72", "n": "4", "i": 2719, "v": "एवं ज्ञात्वा विजानीहि यद्ब्रवीमि तपोधन । व्रतस्थे नियमोपेते यथा वर्ताम्यहं त्वयि ।।"}, {"c": "1.72", "n": "5", "i": 2720, "v": "स समावृत्तविद्यो मां भक्तां भजितुमर्हसि । गृहाण पाणिं विधिवन्मम मन्त्रपुरस्कृतम् ।।"}, {"c": "1.72", "t": "कच उवाच ।"}, {"c": "1.72", "n": "6", "i": 2721, "v": "पूज्यो मान्यश्च भगवान्यथा तव पिता मम । तथा त्वमनवद्याङ्गि पूजनीयतरा मम ।।"}, {"c": "1.72", "n": "7", "i": 2722, "v": "आत्मप्राणैः प्रियतमा भार्गवस्य महात्मनः । त्वं भद्रे धर्मतः पूज्या गुरुपुत्री सदा मम ।।"}, {"c": "1.72", "n": "8", "i": 2723, "v": "यथा मम गुरुर्नित्यं मान्यः शुक्रः पिता तव । देवयानि तथैव त्वं नैवं मां वक्तुमर्हसि ।।"}, {"c": "1.72", "t": "देवयान्युवाच ।"}, {"c": "1.72", "n": "9", "i": 2724, "v": "गुरुपुत्रस्य पुत्रो वै न तु त्वमसि मे पितुः । तस्मान्मान्यश्च पूज्यश्च ममापि त्वं द्विजोत्तम ।।"}, {"c": "1.72", "n": "10", "i": 2725, "v": "असुरैर्हन्यमाने च कच त्वयि पुनः पुनः । तदा प्रभृति या प्रीतिस्तां त्वमेव स्मरस्व मे ।।"}, {"c": "1.72", "n": "11", "i": 2726, "v": "सौहार्दे चानुरागे च वेत्थ मे भक्तिमुत्तमाम् । न मामर्हसि धर्मज्ञ त्यक्तुं भक्तामनागसम् ।।"}, {"c": "1.72", "t": "कच उवाच ।"}, {"c": "1.72", "n": "12", "i": 2727, "v": "अनियोज्ये नियोगे मां नियुनक्षि शुभव्रते । प्रसीद सुभ्रु त्वं मह्यं गुरोर्गुरुतरी शुभे ।।"}, {"c": "1.72", "n": "13", "i": 2728, "v": "यत्रोषितं विशालाक्षि त्वया चन्द्रनिभानने । तत्राहमुषितो भद्रे कुक्षौ काव्यस्य भामिनि ।।"}, {"c": "1.72", "n": "14", "i": 2729, "v": "भगिनी धर्मतो मे त्वं मैवं वोचः शुभानने । सुखमस्म्युषितो भद्रे न मन्युर्विद्यते मम ।।"}, {"c": "1.72", "n": "15", "i": 2730, "v": "आपृच्छे त्वां गमिष्यामि शिवमाशंस मे पथि । अविरोधेन धर्मस्य स्मर्तव्योऽस्मि कथान्तरे । अप्रमत्तोत्थिता नित्यमाराधय गुरुं मम ।।"}, {"c": "1.72", "t": "देवयान्युवाच ।"}, {"c": "1.72", "n": "16", "i": 2731, "v": "यदि मां धर्मकामार्थे प्रत्याख्यास्यसि चोदितः । ततः कच न ते विद्या सिद्धिमेषा गमिष्यति ।।"}, {"c": "1.72", "t": "कच उवाच ।"}, {"c": "1.72", "n": "17", "i": 2732, "v": "गुरुपुत्रीति कृत्वाहं प्रत्याचक्षे न दोषतः । गुरुणा चाभ्यनुज्ञातः काममेवं शपस्व माम् ।।"}, {"c": "1.72", "n": "18", "i": 2733, "v": "आर्षं धर्मं ब्रुवाणोऽहं देवयानि यथा त्वया । शप्तो नार्होऽस्मि शापस्य कामतोऽद्य न धर्मतः ।।"}, {"c": "1.72", "n": "19", "i": 2734, "v": "तस्माद्भवत्या यः कामो न तथा स भविष्यति । ऋषिपुत्रो न ते कश्चिज्जातु पाणिं ग्रहीष्यति ।।"}, {"c": "1.72", "n": "20", "i": 2735, "v": "फलिष्यति न ते विद्या यत्त्वं मामात्थ तत्तथा । अध्यापयिष्यामि तु यं तस्य विद्या फलिष्यति ।।"}, {"c": "1.72", "t": "वैशंपायन उवाच ।"}, {"c": "1.72", "n": "21", "i": 2736, "v": "एवमुक्त्वा द्विजश्रेष्ठो देवयानीं कचस्तदा । त्रिदशेशालयं शीघ्रं जगाम द्विजसत्तमः ।।"}, {"c": "1.72", "n": "22", "i": 2737, "v": "तमागतमभिप्रेक्ष्य देवा इन्द्रपुरोगमाः । बृहस्पतिं सभाज्येदं कचमाहुर्मुदान्विताः ।।"}, {"c": "1.72", "n": "23", "i": 2738, "v": "यत्त्वमस्मद्धितं कर्म चकर्थ परमाद्भुतम् । न ते यशः प्रणशिता भागभाङ्नो भविष्यसि ।।"}, {"c": "1.73", "t": "वैशंपायन उवाच ।"}, {"c": "1.73", "n": "1", "i": 2739, "v": "कृतविद्ये कचे प्राप्ते हृष्टरूपा दिवौकसः । कचादधीत्य तां विद्यां कृतार्था भरतर्षभ ।।"}, {"c": "1.73", "n": "2", "i": 2740, "v": "सर्व एव समागम्य शतक्रतुमथाब्रुवन् । कालस्ते विक्रमस्याद्य जहि शत्रून्पुरंदर ।।"}, {"c": "1.73", "n": "3", "i": 2741, "v": "एवमुक्तस्तु सहितैस्त्रिदशैर्मघवांस्तदा । तथेत्युक्त्वोपचक्राम सोऽपश्यत वने स्त्रियः ।।"}, {"c": "1.73", "n": "4", "i": 2742, "v": "क्रीडन्तीनां तु कन्यानां वने चैत्ररथोपमे । वायुभूतः स वस्त्राणि सर्वाण्येव व्यमिश्रयत् ।।"}, {"c": "1.73", "n": "5", "i": 2743, "v": "ततो जलात्समुत्तीर्य कन्यास्ताः सहितास्तदा । वस्त्राणि जगृहुस्तानि यथासन्नान्यनेकशः ।।"}, {"c": "1.73", "n": "6", "i": 2744, "v": "तत्र वासो देवयान्याः शर्मिष्ठा जगृहे तदा । व्यतिमिश्रमजानन्ती दुहिता वृषपर्वणः ।।"}, {"c": "1.73", "n": "7", "i": 2745, "v": "ततस्तयोर्मिथस्तत्र विरोधः समजायत । देवयान्याश्च राजेन्द्र शर्मिष्ठायाश्च तत्कृते ।।"}, {"c": "1.73", "t": "देवयान्युवाच ।"}, {"c": "1.73", "n": "8", "i": 2746, "v": "कस्माद्गृह्णासि मे वस्त्रं शिष्या भूत्वा ममासुरि । समुदाचारहीनाया न ते श्रेयो भविष्यति ।।"}, {"c": "1.73", "t": "शर्मिष्ठोवाच ।"}, {"c": "1.73", "n": "9", "i": 2747, "v": "आसीनं च शयानं च पिता ते पितरं मम । स्तौति वन्दति चाभीक्ष्णं नीचैः स्थित्वा विनीतवत् ।।"}, {"c": "1.73", "n": "10", "i": 2748, "v": "याचतस्त्वं हि दुहिता स्तुवतः प्रतिगृह्णतः । सुताहं स्तूयमानस्य ददतोऽप्रतिगृह्णतः ।।"}, {"c": "1.73", "n": "11", "i": 2749, "v": "अनायुधा सायुधाया रिक्ता क्षुभ्यसि भिक्षुकि । लप्स्यसे प्रतियोद्धारं न हि त्वां गणयाम्यहम् ।।"}, {"c": "1.73", "t": "वैशंपायन उवाच ।"}, {"c": "1.73", "n": "12", "i": 2750, "v": "समुच्छ्रयं देवयानीं गतां सक्तां च वाससि । शर्मिष्ठा प्राक्षिपत्कूपे ततः स्वपुरमाव्रजत् ।।"}, {"c": "1.73", "n": "13", "i": 2751, "v": "हतेयमिति विज्ञाय शर्मिष्ठा पापनिश्चया । अनवेक्ष्य ययौ वेश्म क्रोधवेगपरायणा ।।"}, {"c": "1.73", "n": "14", "i": 2752, "v": "अथ तं देशमभ्यागाद्ययातिर्नहुषात्मजः । श्रान्तयुग्यः श्रान्तहयो मृगलिप्सुः पिपासितः ।।"}, {"c": "1.73", "n": "15", "i": 2753, "v": "स नाहुषः प्रेक्षमाण उदपानं गतोदकम् । ददर्श कन्यां तां तत्र दीप्तामग्निशिखामिव ।।"}, {"c": "1.73", "n": "16", "i": 2754, "v": "तामपृच्छत्स दृष्ट्वैव कन्याममरवर्णिनीम् । सान्त्वयित्वा नृपश्रेष्ठः साम्ना परमवल्गुना ।।"}, {"c": "1.73", "n": "17", "i": 2755, "v": "का त्वं ताम्रनखी श्यामा सुमृष्टमणिकुण्डला । दीर्घं ध्यायसि चात्यर्थं कस्माच्छ्वसिषि चातुरा ।।"}, {"c": "1.73", "n": "18", "i": 2756, "v": "कथं च पतितास्यस्मिन्कूपे वीरुत्तृणावृते । दुहिता चैव कस्य त्वं वद सर्वं सुमध्यमे ।।"}, {"c": "1.73", "t": "देवयान्युवाच ।"}, {"c": "1.73", "n": "19", "i": 2757, "v": "योऽसौ देवैर्हतान्दैत्यानुत्थापयति विद्यया । तस्य शुक्रस्य कन्याहं स मां नूनं न बुध्यते ।।"}, {"c": "1.73", "n": "20", "i": 2758, "v": "एष मे दक्षिणो राजन्पाणिस्ताम्रनखाङ्गुलिः । समुद्धर गृहीत्वा मां कुलीनस्त्वं हि मे मतः ।।"}, {"c": "1.73", "n": "21", "i": 2759, "v": "जानामि हि त्वां संशान्तं वीर्यवन्तं यशस्विनम् । तस्मान्मां पतितामस्मात्कूपादुद्धर्तुमर्हसि ।।"}, {"c": "1.73", "t": "वैशंपायन उवाच ।"}, {"c": "1.73", "n": "22", "i": 2760, "v": "तामथ ब्राह्मणीं स्त्रीं च विज्ञाय नहुषात्मजः । गृहीत्वा दक्षिणे पाणावुज्जहार ततोऽवटात् ।।"}, {"c": "1.73", "n": "23", "i": 2761, "v": "उद्धृत्य चैनां तरसा तस्मात्कूपान्नराधिपः । आमन्त्रयित्वा सुश्रोणीं ययातिः स्वपुरं ययौ ।।"}, {"c": "1.73", "t": "देवयान्युवाच ।"}, {"c": "1.73", "n": "24", "i": 2762, "v": "त्वरितं घूर्णिके गच्छ सर्वमाचक्ष्व मे पितुः । नेदानीं हि प्रवक्ष्यामि नगरं वृषपर्वणः ।।"}, {"c": "1.73", "t": "वैशंपायन उवाच ।"}, {"c": "1.73", "n": "25", "i": 2763, "v": "सा तु वै त्वरितं गत्वा घूर्णिकासुरमन्दिरम् । दृष्ट्वा काव्यमुवाचेदं संभ्रमाविष्टचेतना ।।"}, {"c": "1.73", "n": "26", "i": 2764, "v": "आचक्षे ते महाप्राज्ञ देवयानी वने हता । शर्मिष्ठया महाभाग दुहित्रा वृषपर्वणः ।।"}, {"c": "1.73", "n": "27", "i": 2765, "v": "श्रुत्वा दुहितरं काव्यस्तत्र शर्मिष्ठया हताम् । त्वरया निर्ययौ दुःखान्मार्गमाणः सुतां वने ।।"}, {"c": "1.73", "n": "28", "i": 2766, "v": "दृष्ट्वा दुहितरं काव्यो देवयानीं ततो वने । बाहुभ्यां संपरिष्वज्य दुःखितो वाक्यमब्रवीत् ।।"}, {"c": "1.73", "n": "29", "i": 2767, "v": "आत्मदोषैर्नियच्छन्ति सर्वे दुःखसुखे जनाः । मन्ये दुश्चरितं तेऽस्ति यस्येयं निष्कृतिः कृता ।।"}, {"c": "1.73", "t": "देवयान्युवाच ।"}, {"c": "1.73", "n": "30", "i": 2768, "v": "निष्कृतिर्मेऽस्तु वा मास्तु शृणुष्वावहितो मम । शर्मिष्ठया यदुक्तास्मि दुहित्रा वृषपर्वणः । सत्यं किलैतत्सा प्राह दैत्यानामसि गायनः ।।"}, {"c": "1.73", "n": "31", "i": 2769, "v": "एवं हि मे कथयति शर्मिष्ठा वार्षपर्वणी । वचनं तीक्ष्णपरुषं क्रोधरक्तेक्षणा भृशम् ।।"}, {"c": "1.73", "n": "32", "i": 2770, "v": "स्तुवतो दुहिता हि त्वं याचतः प्रतिगृह्णतः । सुताहं स्तूयमानस्य ददतोऽप्रतिगृह्णतः ।।"}, {"c": "1.73", "n": "33", "i": 2771, "v": "इति मामाह शर्मिष्ठा दुहिता वृषपर्वणः । क्रोधसंरक्तनयना दर्पपूर्णा पुनः पुनः ।।"}, {"c": "1.73", "n": "34", "i": 2772, "v": "यद्यहं स्तुवतस्तात दुहिता प्रतिगृह्णतः । प्रसादयिष्ये शर्मिष्ठामित्युक्ता हि सखी मया ।।"}, {"c": "1.73", "t": "शुक्र उवाच ।"}, {"c": "1.73", "n": "35", "i": 2773, "v": "स्तुवतो दुहिता न त्वं भद्रे न प्रतिगृह्णतः । अस्तोतुः स्तूयमानस्य दुहिता देवयान्यसि ।।"}, {"c": "1.73", "n": "36", "i": 2774, "v": "वृषपर्वैव तद्वेद शक्रो राजा च नाहुषः । अचिन्त्यं ब्रह्म निर्द्वन्द्वमैश्वरं हि बलं मम ।।"}, {"c": "1.74", "t": "शुक्र उवाच ।"}, {"c": "1.74", "n": "1", "i": 2775, "v": "यः परेषां नरो नित्यमतिवादांस्तितिक्षति । देवयानि विजानीहि तेन सर्वमिदं जितम् ।।"}, {"c": "1.74", "n": "2", "i": 2776, "v": "यः समुत्पतितं क्रोधं निगृह्णाति हयं यथा । स यन्तेत्युच्यते सद्भिर्न यो रश्मिषु लम्बते ।।"}, {"c": "1.74", "n": "3", "i": 2777, "v": "यः समुत्पतितं क्रोधमक्रोधेन निरस्यति । देवयानि विजानीहि तेन सर्वमिदं जितम् ।।"}, {"c": "1.74", "n": "4", "i": 2778, "v": "यः समुत्पतितं क्रोधं क्षमयेह निरस्यति । यथोरगस्त्वचं जीर्णां स वै पुरुष उच्यते ।।"}, {"c": "1.74", "n": "5", "i": 2779, "v": "यः संधारयते मन्युं योऽतिवादांस्तितिक्षति । यश्च तप्तो न तपति दृढं सोऽर्थस्य भाजनम् ।।"}, {"c": "1.74", "n": "6", "i": 2780, "v": "यो यजेदपरिश्रान्तो मासि मासि शतं समाः । न क्रुध्येद्यश्च सर्वस्य तयोरक्रोधनोऽधिकः ।।"}, {"c": "1.74", "n": "7", "i": 2781, "v": "यत्कुमाराः कुमार्यश्च वैरं कुर्युरचेतसः । न तत्प्राज्ञोऽनुकुर्वीत विदुस्ते न बलाबलम् ।।"}, {"c": "1.74", "t": "देवयान्युवाच ।"}, {"c": "1.74", "n": "8", "i": 2782, "v": "वेदाहं तात बालापि धर्माणां यदिहान्तरम् । अक्रोधे चातिवादे च वेद चापि बलाबलम् ।।"}, {"c": "1.74", "n": "9", "i": 2783, "v": "शिष्यस्याशिष्यवृत्तेर्हि न क्षन्तव्यं बुभूषता । तस्मात्संकीर्णवृत्तेषु वासो मम न रोचते ।।"}, {"c": "1.74", "n": "10", "i": 2784, "v": "पुमांसो ये हि निन्दन्ति वृत्तेनाभिजनेन च । न तेषु निवसेत्प्राज्ञः श्रेयोर्थी पापबुद्धिषु ।।"}, {"c": "1.74", "n": "11", "i": 2785, "v": "ये त्वेनमभिजानन्ति वृत्तेनाभिजनेन च । तेषु साधुषु वस्तव्यं स वासः श्रेष्ठ उच्यते ।।"}, {"c": "1.74", "n": "12", "i": 2786, "v": "वाग्दुरुक्तं महाघोरं दुहितुर्वृषपर्वणः । न ह्यतो दुष्करतरं मन्ये लोकेष्वपि त्रिषु । यः सपत्नश्रियं दीप्तां हीनश्रीः पर्युपासते ।।"}, {"c": "1.75", "t": "वैशंपायन उवाच ।"}, {"c": "1.75", "n": "1", "i": 2787, "v": "ततः काव्यो भृगुश्रेष्ठः समन्युरुपगम्य ह । वृषपर्वाणमासीनमित्युवाचाविचारयन् ।।"}, {"c": "1.75", "n": "2", "i": 2788, "v": "नाधर्मश्चरितो राजन्सद्यः फलति गौरिव । पुत्रेषु वा नप्तृषु वा न चेदात्मनि पश्यति । फलत्येव ध्रुवं पापं गुरुभुक्तमिवोदरे ।।"}, {"c": "1.75", "n": "3", "i": 2789, "v": "यदघातयथा विप्रं कचमाङ्गिरसं तदा । अपापशीलं धर्मज्ञं शुश्रूषुं मद्गृहे रतम् ।।"}, {"c": "1.75", "n": "4", "i": 2790, "v": "वधादनर्हतस्तस्य वधाच्च दुहितुर्मम । वृषपर्वन्निबोधेदं त्यक्ष्यामि त्वां सबान्धवम् । स्थातुं त्वद्विषये राजन्न शक्ष्यामि त्वया सह ।।"}, {"c": "1.75", "n": "5", "i": 2791, "v": "अहो मामभिजानासि दैत्य मिथ्याप्रलापिनम् । यथेममात्मनो दोषं न नियच्छस्युपेक्षसे ।।"}, {"c": "1.75", "t": "वृषपर्वोवाच ।"}, {"c": "1.75", "n": "6", "i": 2792, "v": "नाधर्मं न मृषावादं त्वयि जानामि भार्गव । त्वयि धर्मश्च सत्यं च तत्प्रसीदतु नो भवान् ।।"}, {"c": "1.75", "n": "7", "i": 2793, "v": "यद्यस्मानपहाय त्वमितो गच्छसि भार्गव । समुद्रं संप्रवेक्ष्यामो नान्यदस्ति परायणम् ।।"}, {"c": "1.75", "t": "शुक्र उवाच ।"}, {"c": "1.75", "n": "8", "i": 2794, "v": "समुद्रं प्रविशध्वं वा दिशो वा द्रवतासुराः । दुहितुर्नाप्रियं सोढुं शक्तोऽहं दयिता हि मे ।।"}, {"c": "1.75", "n": "9", "i": 2795, "v": "प्रसाद्यतां देवयानी जीवितं ह्यत्र मे स्थितम् । योगक्षेमकरस्तेऽहमिन्द्रस्येव बृहस्पतिः ।।"}, {"c": "1.75", "t": "वृषपर्वोवाच ।"}, {"c": "1.75", "n": "10", "i": 2796, "v": "यत्किंचिदसुरेन्द्राणां विद्यते वसु भार्गव । भुवि हस्तिगवाश्वं वा तस्य त्वं मम चेश्वरः ।।"}, {"c": "1.75", "t": "शुक्र उवाच ।"}, {"c": "1.75", "n": "11", "i": 2797, "v": "यत्किंचिदस्ति द्रविणं दैत्येन्द्राणां महासुर । तस्येश्वरोऽस्मि यदि ते देवयानी प्रसाद्यताम् ।।"}, {"c": "1.75", "t": "देवयान्युवाच ।"}, {"c": "1.75", "n": "12", "i": 2798, "v": "यदि त्वमीश्वरस्तात राज्ञो वित्तस्य भार्गव । नाभिजानामि तत्तेऽहं राजा तु वदतु स्वयम् ।।"}, {"c": "1.75", "t": "वृषपर्वोवाच ।"}, {"c": "1.75", "n": "13", "i": 2799, "v": "यं काममभिकामासि देवयानि शुचिस्मिते । तत्तेऽहं संप्रदास्यामि यदि चेदपि दुर्लभम् ।।"}, {"c": "1.75", "t": "देवयान्युवाच ।"}, {"c": "1.75", "n": "14", "i": 2800, "v": "दासीं कन्यासहस्रेण शर्मिष्ठामभिकामये । अनु मां तत्र गच्छेत्सा यत्र दास्यति मे पिता ।।"}, {"c": "1.75", "t": "वृषपर्वोवाच ।"}, {"c": "1.75", "n": "15", "i": 2801, "v": "उत्तिष्ठ हे संग्रहीत्रि शर्मिष्ठां शीघ्रमानय । यं च कामयते कामं देवयानी करोतु तम् ।।"}, {"c": "1.75", "t": "वैशंपायन उवाच ।"}, {"c": "1.75", "n": "16", "i": 2802, "v": "ततो धात्री तत्र गत्वा शर्मिष्ठां वाक्यमब्रवीत् । उत्तिष्ठ भद्रे शर्मिष्ठे ज्ञातीनां सुखमावह ।।"}, {"c": "1.75", "n": "17", "i": 2803, "v": "त्यजति ब्राह्मणः शिष्यान्देवयान्या प्रचोदितः । सा यं कामयते कामं स कार्योऽद्य त्वयानघे ।।"}, {"c": "1.75", "t": "शर्मिष्ठोवाच ।"}, {"c": "1.75", "n": "18", "i": 2804, "v": "सा यं कामयते कामं करवाण्यहमद्य तम् । मा त्वेवापगमच्छुक्रो देवयानी च मत्कृते ।।"}, {"c": "1.75", "t": "वैशंपायन उवाच ।"}, {"c": "1.75", "n": "19", "i": 2805, "v": "ततः कन्यासहस्रेण वृता शिबिकया तदा । पितुर्नियोगात्त्वरिता निश्चक्राम पुरोत्तमात् ।।"}, {"c": "1.75", "t": "शर्मिष्ठोवाच ।"}, {"c": "1.75", "n": "20", "i": 2806, "v": "अहं कन्यासहस्रेण दासी ते परिचारिका । अनु त्वां तत्र यास्यामि यत्र दास्यति ते पिता ।।"}, {"c": "1.75", "t": "देवयान्युवाच ।"}, {"c": "1.75", "n": "21", "i": 2807, "v": "स्तुवतो दुहिता तेऽहं बन्दिनः प्रतिगृह्णतः । स्तूयमानस्य दुहिता कथं दासी भविष्यसि ।।"}, {"c": "1.75", "t": "शर्मिष्ठोवाच ।"}, {"c": "1.75", "n": "22", "i": 2808, "v": "येन केनचिदार्तानां ज्ञातीनां सुखमावहेत् । अतस्त्वामनुयास्यामि यत्र दास्यति ते पिता ।।"}, {"c": "1.75", "t": "वैशंपायन उवाच ।"}, {"c": "1.75", "n": "23", "i": 2809, "v": "प्रतिश्रुते दासभावे दुहित्रा वृषपर्वणः । देवयानी नृपश्रेष्ठ पितरं वाक्यमब्रवीत् ।।"}, {"c": "1.75", "n": "24", "i": 2810, "v": "प्रविशामि पुरं तात तुष्टास्मि द्विजसत्तम । अमोघं तव विज्ञानमस्ति विद्याबलं च ते ।।"}, {"c": "1.75", "n": "25", "i": 2811, "v": "एवमुक्तो दुहित्रा स द्विजश्रेष्ठो महायशाः । प्रविवेश पुरं हृष्टः पूजितः सर्वदानवैः ।।"}, {"c": "1.76", "t": "वैशंपायन उवाच ।"}, {"c": "1.76", "n": "1", "i": 2812, "v": "अथ दीर्घस्य कालस्य देवयानी नृपोत्तम । वनं तदेव निर्याता क्रीडार्थं वरवर्णिनी ।।"}, {"c": "1.76", "n": "2", "i": 2813, "v": "तेन दासीसहस्रेण सार्धं शर्मिष्ठया तदा । तमेव देशं संप्राप्ता यथाकामं चचार सा । ताभिः सखीभिः सहिता सर्वाभिर्मुदिता भृशम् ।।"}, {"c": "1.76", "n": "3", "i": 2814, "v": "क्रीडन्त्योऽभिरताः सर्वाः पिबन्त्यो मधुमाधवीम् । खादन्त्यो विविधान्भक्ष्यान्विदशन्त्यः फलानि च ।।"}, {"c": "1.76", "n": "4", "i": 2815, "v": "पुनश्च नाहुषो राजा मृगलिप्सुर्यदृच्छया । तमेव देशं संप्राप्तो जलार्थी श्रमकर्शितः ।।"}, {"c": "1.76", "n": "5", "i": 2816, "v": "ददृशे देवयानीं च शर्मिष्ठां ताश्च योषितः । पिबन्तीर्ललमानाश्च दिव्याभरणभूषिताः ।।"}, {"c": "1.76", "n": "6", "i": 2817, "v": "उपविष्टां च ददृशे देवयानीं शुचिस्मिताम् । रूपेणाप्रतिमां तासां स्त्रीणां मध्ये वराङ्गनाम् । शर्मिष्ठया सेव्यमानां पादसंवाहनादिभिः ।।"}, {"c": "1.76", "t": "ययातिरुवाच ।"}, {"c": "1.76", "n": "7", "i": 2818, "v": "द्वाभ्यां कन्यासहस्राभ्यां द्वे कन्ये परिवारिते । गोत्रे च नामनी चैव द्वयोः पृच्छामि वामहम् ।।"}, {"c": "1.76", "t": "देवयान्युवाच ।"}, {"c": "1.76", "n": "8", "i": 2819, "v": "आख्यास्याम्यहमादत्स्व वचनं मे नराधिप । शुक्रो नामासुरगुरुः सुतां जानीहि तस्य माम् ।।"}, {"c": "1.76", "n": "9", "i": 2820, "v": "इयं च मे सखी दासी यत्राहं तत्र गामिनी । दुहिता दानवेन्द्रस्य शर्मिष्ठा वृषपर्वणः ।।"}, {"c": "1.76", "t": "ययातिरुवाच ।"}, {"c": "1.76", "n": "10", "i": 2821, "v": "कथं नु ते सखी दासी कन्येयं वरवर्णिनी । असुरेन्द्रसुता सुभ्रु परं कौतूहलं हि मे ।।"}, {"c": "1.76", "t": "देवयान्युवाच ।"}, {"c": "1.76", "n": "11", "i": 2822, "v": "सर्व एव नरव्याघ्र विधानमनुवर्तते । विधानविहितं मत्वा मा विचित्राः कथाः कृथाः ।।"}, {"c": "1.76", "n": "12", "i": 2823, "v": "राजवद्रूपवेषौ ते ब्राह्मीं वाचं बिभर्षि च । किंनामा त्वं कुतश्चासि कस्य पुत्रश्च शंस मे ।।"}, {"c": "1.76", "t": "ययातिरुवाच ।"}, {"c": "1.76", "n": "13", "i": 2824, "v": "ब्रह्मचर्येण कृत्स्नो मे वेदः श्रुतिपथं गतः । राजाहं राजपुत्रश्च ययातिरिति विश्रुतः ।।"}, {"c": "1.76", "t": "देवयान्युवाच ।"}, {"c": "1.76", "n": "14", "i": 2825, "v": "केनास्यर्थेन नृपते इमं देशमुपागतः । जिघृक्षुर्वारिजं किंचिदथ वा मृगलिप्सया ।।"}, {"c": "1.76", "t": "ययातिरुवाच ।"}, {"c": "1.76", "n": "15", "i": 2826, "v": "मृगलिप्सुरहं भद्रे पानीयार्थमुपागतः । बहु चाप्यनुयुक्तोऽस्मि तन्मानुज्ञातुमर्हसि ।।"}, {"c": "1.76", "t": "देवयान्युवाच ।"}, {"c": "1.76", "n": "16", "i": 2827, "v": "द्वाभ्यां कन्यासहस्राभ्यां दास्या शर्मिष्ठया सह । त्वदधीनास्मि भद्रं ते सखा भर्ता च मे भव ।।"}, {"c": "1.76", "t": "ययातिरुवाच ।"}, {"c": "1.76", "n": "17", "i": 2828, "v": "विद्ध्यौशनसि भद्रं ते न त्वामर्होऽस्मि भामिनि । अविवाह्या हि राजानो देवयानि पितुस्तव ।।"}, {"c": "1.76", "t": "देवयान्युवाच ।"}, {"c": "1.76", "n": "18", "i": 2829, "v": "संसृष्टं ब्रह्मणा क्षत्रं क्षत्रं च ब्रह्मसंहितम् । ऋषिश्च ऋषिपुत्रश्च नाहुषाङ्ग वहस्व माम् ।।"}, {"c": "1.76", "t": "ययातिरुवाच ।"}, {"c": "1.76", "n": "19", "i": 2830, "v": "एकदेहोद्भवा वर्णाश्चत्वारोऽपि वराङ्गने । पृथग्धर्माः पृथक्शौचास्तेषां तु ब्राह्मणो वरः ।।"}, {"c": "1.76", "t": "देवयान्युवाच ।"}, {"c": "1.76", "n": "20", "i": 2831, "v": "पाणिधर्मो नाहुषायं न पुम्भिः सेवितः पुरा । तं मे त्वमग्रहीरग्रे वृणोमि त्वामहं ततः ।।"}, {"c": "1.76", "n": "21", "i": 2832, "v": "कथं नु मे मनस्विन्याः पाणिमन्यः पुमान्स्पृशेत् । गृहीतमृषिपुत्रेण स्वयं वाप्यृषिणा त्वया ।।"}, {"c": "1.76", "t": "ययातिरुवाच ।"}, {"c": "1.76", "n": "22", "i": 2833, "v": "क्रुद्धादाशीविषात्सर्पाज्ज्वलनात्सर्वतोमुखात् । दुराधर्षतरो विप्रः पुरुषेण विजानता ।।"}, {"c": "1.76", "t": "देवयान्युवाच ।"}, {"c": "1.76", "n": "23", "i": 2834, "v": "कथमाशीविषात्सर्पाज्ज्वलनात्सर्वतोमुखात् । दुराधर्षतरो विप्र इत्यात्थ पुरुषर्षभ ।।"}, {"c": "1.76", "t": "ययातिरुवाच ।"}, {"c": "1.76", "n": "24", "i": 2835, "v": "एकमाशीविषो हन्ति शस्त्रेणैकश्च वध्यते । हन्ति विप्रः सराष्ट्राणि पुराण्यपि हि कोपितः ।।"}, {"c": "1.76", "n": "25", "i": 2836, "v": "दुराधर्षतरो विप्रस्तस्माद्भीरु मतो मम । अतोऽदत्तां च पित्रा त्वां भद्रे न विवहाम्यहम् ।।"}, {"c": "1.76", "t": "देवयान्युवाच ।"}, {"c": "1.76", "n": "26", "i": 2837, "v": "दत्तां वहस्व पित्रा मां त्वं हि राजन्वृतो मया । अयाचतो भयं नास्ति दत्तां च प्रतिगृह्णतः ।।"}, {"c": "1.76", "t": "वैशंपायन उवाच ।"}, {"c": "1.76", "n": "27", "i": 2838, "v": "त्वरितं देवयान्याथ प्रेषितं पितुरात्मनः । श्रुत्वैव च स राजानं दर्शयामास भार्गवः ।।"}, {"c": "1.76", "n": "28", "i": 2839, "v": "दृष्ट्वैव चागतं शुक्रं ययातिः पृथिवीपतिः । ववन्दे ब्राह्मणं काव्यं प्राञ्जलिः प्रणतः स्थितः ।।"}, {"c": "1.76", "t": "देवयान्युवाच ।"}, {"c": "1.76", "n": "29", "i": 2840, "v": "राजायं नाहुषस्तात दुर्गे मे पाणिमग्रहीत् । नमस्ते देहि मामस्मै नान्यं लोके पतिं वृणे ।।"}, {"c": "1.76", "t": "शुक्र उवाच ।"}, {"c": "1.76", "n": "30", "i": 2841, "v": "वृतोऽनया पतिर्वीर सुतया त्वं ममेष्टया । गृहाणेमां मया दत्तां महिषीं नहुषात्मज ।।"}, {"c": "1.76", "t": "ययातिरुवाच ।"}, {"c": "1.76", "n": "31", "i": 2842, "v": "अधर्मो न स्पृशेदेवं महान्मामिह भार्गव । वर्णसंकरजो ब्रह्मन्निति त्वां प्रवृणोम्यहम् ।।"}, {"c": "1.76", "t": "शुक्र उवाच ।"}, {"c": "1.76", "n": "32", "i": 2843, "v": "अधर्मात्त्वां विमुञ्चामि वरयस्व यथेप्षितम् । अस्मिन्विवाहे मा ग्लासीरहं पापं नुदामि ते ।।"}, {"c": "1.76", "n": "33", "i": 2844, "v": "वहस्व भार्यां धर्मेण देवयानीं सुमध्यमाम् । अनया सह संप्रीतिमतुलां समवाप्स्यसि ।।"}, {"c": "1.76", "n": "34", "i": 2845, "v": "इयं चापि कुमारी ते शर्मिष्ठा वार्षपर्वणी । संपूज्या सततं राजन्मा चैनां शयने ह्वयेः ।।"}, {"c": "1.76", "t": "वैशंपायन उवाच ।"}, {"c": "1.76", "n": "35", "i": 2846, "v": "एवमुक्तो ययातिस्तु शुक्रं कृत्वा प्रदक्षिणम् । जगाम स्वपुरं हृष्टो अनुज्ञातो महात्मना ।।"}, {"c": "1.77", "t": "वैशंपायन उवाच ।"}, {"c": "1.77", "n": "1", "i": 2847, "v": "ययातिः स्वपुरं प्राप्य महेन्द्रपुरसंनिभम् । प्रविश्यान्तःपुरं तत्र देवयानीं न्यवेशयत् ।।"}, {"c": "1.77", "n": "2", "i": 2848, "v": "देवयान्याश्चानुमते तां सुतां वृषपर्वणः । अशोकवनिकाभ्याशे गृहं कृत्वा न्यवेशयत् ।।"}, {"c": "1.77", "n": "3", "i": 2849, "v": "वृतां दासीसहस्रेण शर्मिष्ठामासुरायणीम् । वासोभिरन्नपानैश्च संविभज्य सुसत्कृताम् ।।"}, {"c": "1.77", "n": "4", "i": 2850, "v": "देवयान्या तु सहितः स नृपो नहुषात्मजः । विजहार बहूनब्दान्देववन्मुदितो भृशम् ।।"}, {"c": "1.77", "n": "5", "i": 2851, "v": "ऋतुकाले तु संप्राप्ते देवयानी वराङ्गना । लेभे गर्भं प्रथमतः कुमारं च व्यजायत ।।"}, {"c": "1.77", "n": "6", "i": 2852, "v": "गते वर्षसहस्रे तु शर्मिष्ठा वार्षपर्वणी । ददर्श यौवनं प्राप्ता ऋतुं सा चान्वचिन्तयत् ।।"}, {"c": "1.77", "n": "7", "i": 2853, "v": "ऋतुकालश्च संप्राप्तो न च मेऽस्ति पतिर्वृतः । किं प्राप्तं किं नु कर्तव्यं किं वा कृत्वा कृतं भवेत् ।।"}, {"c": "1.77", "n": "8", "i": 2854, "v": "देवयानी प्रजातासौ वृथाहं प्राप्तयौवना । यथा तया वृतो भर्ता तथैवाहं वृणोमि तम् ।।"}, {"c": "1.77", "n": "9", "i": 2855, "v": "राज्ञा पुत्रफलं देयमिति मे निश्चिता मतिः । अपीदानीं स धर्मात्मा इयान्मे दर्शनं रहः ।।"}, {"c": "1.77", "n": "10", "i": 2856, "v": "अथ निष्क्रम्य राजासौ तस्मिन्काले यदृच्छया । अशोकवनिकाभ्याशे शर्मिष्ठां प्राप्य विष्ठितः ।।"}, {"c": "1.77", "n": "11", "i": 2857, "v": "तमेकं रहिते दृष्ट्वा शर्मिष्ठा चारुहासिनी । प्रत्युद्गम्याञ्जलिं कृत्वा राजानं वाक्यमब्रवीत् ।।"}, {"c": "1.77", "n": "12", "i": 2858, "v": "सोमस्येन्द्रस्य विष्णोर्वा यमस्य वरुणस्य वा । तव वा नाहुष कुले कः स्त्रियं स्प्रष्टुमर्हति ।।"}, {"c": "1.77", "n": "13", "i": 2859, "v": "रूपाभिजनशीलैर्हि त्वं राजन्वेत्थ मां सदा । सा त्वां याचे प्रसाद्याहमृतुं देहि नराधिप ।।"}, {"c": "1.77", "t": "ययातिरुवाच ।"}, {"c": "1.77", "n": "14", "i": 2860, "v": "वेद्मि त्वां शीलसंपन्नां दैत्यकन्यामनिन्दिताम् । रूपे च ते न पश्यामि सूच्यग्रमपि निन्दितम् ।।"}, {"c": "1.77", "n": "15", "i": 2861, "v": "अब्रवीदुशना काव्यो देवयानीं यदावहम् । नेयमाह्वयितव्या ते शयने वार्षपर्वणी ।।"}, {"c": "1.77", "t": "शर्मिष्ठोवाच ।"}, {"c": "1.77", "n": "16", "i": 2862, "v": "न नर्मयुक्तं वचनं हिनस्ति; न स्त्रीषु राजन्न विवाहकाले । प्राणात्यये सर्वधनापहारे; पञ्चानृतान्याहुरपातकानि ।।"}, {"c": "1.77", "n": "17", "i": 2863, "v": "पृष्टं तु साक्ष्ये प्रवदन्तमन्यथा; वदन्ति मिथ्योपहितं नरेन्द्र । एकार्थतायां तु समाहितायां; मिथ्या वदन्तमनृतं हिनस्ति ।।"}, {"c": "1.77", "t": "ययातिरुवाच ।"}, {"c": "1.77", "n": "18", "i": 2864, "v": "राजा प्रमाणं भूतानां स नश्येत मृषा वदन् । अर्थकृच्छ्रमपि प्राप्य न मिथ्या कर्तुमुत्सहे ।।"}, {"c": "1.77", "t": "शर्मिष्ठोवाच ।"}, {"c": "1.77", "n": "19", "i": 2865, "v": "समावेतौ मतौ राजन्पतिः सख्याश्च यः पतिः । समं विवाहमित्याहुः सख्या मेऽसि पतिर्वृतः ।।"}, {"c": "1.77", "t": "ययातिरुवाच ।"}, {"c": "1.77", "n": "20", "i": 2866, "v": "दातव्यं याचमानेभ्य इति मे व्रतमाहितम् । त्वं च याचसि मां कामं ब्रूहि किं करवाणि ते ।।"}, {"c": "1.77", "t": "शर्मिष्ठोवाच ।"}, {"c": "1.77", "n": "21", "i": 2867, "v": "अधर्मात्त्राहि मां राजन्धर्मं च प्रतिपादय । त्वत्तोऽपत्यवती लोके चरेयं धर्ममुत्तमम् ।।"}, {"c": "1.77", "n": "22", "i": 2868, "v": "त्रय एवाधना राजन्भार्या दासस्तथा सुतः । यत्ते समधिगच्छन्ति यस्य ते तस्य तद्धनम् ।।"}, {"c": "1.77", "n": "23", "i": 2869, "v": "देवयान्या भुजिष्यास्मि वश्या च तव भार्गवी । सा चाहं च त्वया राजन्भरणीये भजस्व माम् ।।"}, {"c": "1.77", "t": "वैशंपायन उवाच ।"}, {"c": "1.77", "n": "24", "i": 2870, "v": "एवमुक्तस्तु राजा स तथ्यमित्येव जज्ञिवान् । पूजयामास शर्मिष्ठां धर्मं च प्रत्यपादयत् ।।"}, {"c": "1.77", "n": "25", "i": 2871, "v": "समागम्य च शर्मिष्ठां यथाकाममवाप्य च । अन्योन्यमभिसंपूज्य जग्मतुस्तौ यथागतम् ।।"}, {"c": "1.77", "n": "26", "i": 2872, "v": "तस्मिन्समागमे सुभ्रूः शर्मिष्ठा चारुहासिनी । लेभे गर्भं प्रथमतस्तस्मान्नृपतिसत्तमात् ।।"}, {"c": "1.77", "n": "27", "i": 2873, "v": "प्रजज्ञे च ततः काले राजन्राजीवलोचना । कुमारं देवगर्भाभं राजीवनिभलोचनम् ।।"}, {"c": "1.78", "t": "वैशंपायन उवाच ।"}, {"c": "1.78", "n": "1", "i": 2874, "v": "श्रुत्वा कुमारं जातं तु देवयानी शुचिस्मिता । चिन्तयामास दुःखार्ता शर्मिष्ठां प्रति भारत ।।"}, {"c": "1.78", "n": "2", "i": 2875, "v": "अभिगम्य च शर्मिष्ठां देवयान्यब्रवीदिदम् । किमिदं वृजिनं सुभ्रु कृतं ते कामलुब्धया ।।"}, {"c": "1.78", "t": "शर्मिष्ठोवाच ।"}, {"c": "1.78", "n": "3", "i": 2876, "v": "ऋषिरभ्यागतः कश्चिद्धर्मात्मा वेदपारगः । स मया वरदः कामं याचितो धर्मसंहितम् ।।"}, {"c": "1.78", "n": "4", "i": 2877, "v": "नाहमन्यायतः काममाचरामि शुचिस्मिते । तस्मादृषेर्ममापत्यमिति सत्यं ब्रवीमि ते ।।"}, {"c": "1.78", "t": "देवयान्युवाच ।"}, {"c": "1.78", "n": "5", "i": 2878, "v": "शोभनं भीरु सत्यं चेदथ स ज्ञायते द्विजः । गोत्रनामाभिजनतो वेत्तुमिच्छामि तं द्विजम् ।।"}, {"c": "1.78", "t": "शर्मिष्ठोवाच ।"}, {"c": "1.78", "n": "6", "i": 2879, "v": "ओजसा तेजसा चैव दीप्यमानं रविं यथा । तं दृष्ट्वा मम संप्रष्टुं शक्तिर्नासीच्छुचिस्मिते ।।"}, {"c": "1.78", "t": "देवयान्युवाच ।"}, {"c": "1.78", "n": "7", "i": 2880, "v": "यद्येतदेवं शर्मिष्ठे न मन्युर्विद्यते मम । अपत्यं यदि ते लब्धं ज्येष्ठाच्छ्रेष्ठाच्च वै द्विजात् ।।"}, {"c": "1.78", "t": "वैशंपायन उवाच ।"}, {"c": "1.78", "n": "8", "i": 2881, "v": "अन्योन्यमेवमुक्त्वा च संप्रहस्य च ते मिथः । जगाम भार्गवी वेश्म तथ्यमित्येव जज्ञुषी ।।"}, {"c": "1.78", "n": "9", "i": 2882, "v": "ययातिर्देवयान्यां तु पुत्रावजनयन्नृपः । यदुं च तुर्वसुं चैव शक्रविष्णू इवापरौ ।।"}, {"c": "1.78", "n": "10", "i": 2883, "v": "तस्मादेव तु राजर्षेः शर्मिष्ठा वार्षपर्वणी । द्रुह्युं चानुं च पूरुं च त्रीन्कुमारानजीजनत् ।।"}, {"c": "1.78", "n": "11", "i": 2884, "v": "ततः काले तु कस्मिंश्चिद्देवयानी शुचिस्मिता । ययातिसहिता राजन्निर्जगाम महावनम् ।।"}, {"c": "1.78", "n": "12", "i": 2885, "v": "ददर्श च तदा तत्र कुमारान्देवरूपिणः । क्रीडमानान्सुविश्रब्धान्विस्मिता चेदमब्रवीत् ।।"}, {"c": "1.78", "n": "13", "i": 2886, "v": "कस्यैते दारका राजन्देवपुत्रोपमाः शुभाः । वर्चसा रूपतश्चैव सदृशा मे मतास्तव ।।"}, {"c": "1.78", "n": "14", "i": 2887, "v": "एवं पृष्ट्वा तु राजानं कुमारान्पर्यपृच्छत । किंनामधेयगोत्रो वः पुत्रका ब्राह्मणः पिता । विब्रूत मे यथातथ्यं श्रोतुमिच्छामि तं ह्यहम् ।।"}, {"c": "1.78", "n": "15", "i": 2888, "v": "तेऽदर्शयन्प्रदेशिन्या तमेव नृपसत्तमम् । शर्मिष्ठां मातरं चैव तस्याचख्युश्च दारकाः ।।"}, {"c": "1.78", "n": "16", "i": 2889, "v": "इत्युक्त्वा सहितास्ते तु राजानमुपचक्रमुः । नाभ्यनन्दत तान्राजा देवयान्यास्तदान्तिके । रुदन्तस्तेऽथ शर्मिष्ठामभ्ययुर्बालकास्ततः ।।"}, {"c": "1.78", "n": "17", "i": 2890, "v": "दृष्ट्वा तु तेषां बालानां प्रणयं पार्थिवं प्रति । बुद्ध्वा च तत्त्वतो देवी शर्मिष्ठामिदमब्रवीत् ।।"}, {"c": "1.78", "n": "18", "i": 2891, "v": "मदधीना सती कस्मादकार्षीर्विप्रियं मम । तमेवासुरधर्मं त्वमास्थिता न बिभेषि किम् ।।"}, {"c": "1.78", "t": "शर्मिष्ठोवाच ।"}, {"c": "1.78", "n": "19", "i": 2892, "v": "यदुक्तमृषिरित्येव तत्सत्यं चारुहासिनि । न्यायतो धर्मतश्चैव चरन्ती न बिभेमि ते ।।"}, {"c": "1.78", "n": "20", "i": 2893, "v": "यदा त्वया वृतो राजा वृत एव तदा मया । सखीभर्ता हि धर्मेण भर्ता भवति शोभने ।।"}, {"c": "1.78", "n": "21", "i": 2894, "v": "पूज्यासि मम मान्या च ज्येष्ठा श्रेष्ठा च ब्राह्मणी । त्वत्तोऽपि मे पूज्यतमो राजर्षिः किं न वेत्थ तत् ।।"}, {"c": "1.78", "t": "वैशंपायन उवाच ।"}, {"c": "1.78", "n": "22", "i": 2895, "v": "श्रुत्वा तस्यास्ततो वाक्यं देवयान्यब्रवीदिदम् । राजन्नाद्येह वत्स्यामि विप्रियं मे कृतं त्वया ।।"}, {"c": "1.78", "n": "23", "i": 2896, "v": "सहसोत्पतितां श्यामां दृष्ट्वा तां साश्रुलोचनाम् । त्वरितं सकाशं काव्यस्य प्रस्थितां व्यथितस्तदा ।।"}, {"c": "1.78", "n": "24", "i": 2897, "v": "अनुवव्राज संभ्रान्तः पृष्ठतः सान्त्वयन्नृपः । न्यवर्तत न चैव स्म क्रोधसंरक्तलोचना ।।"}, {"c": "1.78", "n": "25", "i": 2898, "v": "अविब्रुवन्ती किंचित्तु राजानं चारुलोचना । अचिरादिव संप्राप्ता काव्यस्योशनसोऽन्तिकम् ।।"}, {"c": "1.78", "n": "26", "i": 2899, "v": "सा तु दृष्ट्वैव पितरमभिवाद्याग्रतः स्थिता । अनन्तरं ययातिस्तु पूजयामास भार्गवम् ।।"}, {"c": "1.78", "t": "देवयान्युवाच ।"}, {"c": "1.78", "n": "27", "i": 2900, "v": "अधर्मेण जितो धर्मः प्रवृत्तमधरोत्तरम् । शर्मिष्ठयातिवृत्तास्मि दुहित्रा वृषपर्वणः ।।"}, {"c": "1.78", "n": "28", "i": 2901, "v": "त्रयोऽस्यां जनिताः पुत्रा राज्ञानेन ययातिना । दुर्भगाया मम द्वौ तु पुत्रौ तात ब्रवीमि ते ।।"}, {"c": "1.78", "n": "29", "i": 2902, "v": "धर्मज्ञ इति विख्यात एष राजा भृगूद्वह । अतिक्रान्तश्च मर्यादां काव्यैतत्कथयामि ते ।।"}, {"c": "1.78", "t": "शुक्र उवाच ।"}, {"c": "1.78", "n": "30", "i": 2903, "v": "धर्मज्ञः सन्महाराज योऽधर्ममकृथाः प्रियम् । तस्माज्जरा त्वामचिराद्धर्षयिष्यति दुर्जया ।।"}, {"c": "1.78", "t": "ययातिरुवाच ।"}, {"c": "1.78", "n": "31", "i": 2904, "v": "ऋतुं वै याचमानाया भगवन्नान्यचेतसा । दुहितुर्दानवेन्द्रस्य धर्म्यमेतत्कृतं मया ।।"}, {"c": "1.78", "n": "32", "i": 2905, "v": "ऋतुं वै याचमानाया न ददाति पुमान्वृतः । भ्रूणहेत्युच्यते ब्रह्मन्स इह ब्रह्मवादिभिः ।।"}, {"c": "1.78", "n": "33", "i": 2906, "v": "अभिकामां स्त्रियं यस्तु गम्यां रहसि याचितः । नोपैति स च धर्मेषु भ्रूणहेत्युच्यते बुधैः ।।"}, {"c": "1.78", "n": "34", "i": 2907, "v": "इत्येतानि समीक्ष्याहं कारणानि भृगूद्वह । अधर्मभयसंविग्नः शर्मिष्ठामुपजग्मिवान् ।।"}, {"c": "1.78", "t": "शुक्र उवाच ।"}, {"c": "1.78", "n": "35", "i": 2908, "v": "नन्वहं प्रत्यवेक्ष्यस्ते मदधीनोऽसि पार्थिव । मिथ्याचारस्य धर्मेषु चौर्यं भवति नाहुष ।।"}, {"c": "1.78", "t": "वैशंपायन उवाच ।"}, {"c": "1.78", "n": "36", "i": 2909, "v": "क्रुद्धेनोशनसा शप्तो ययातिर्नाहुषस्तदा । पूर्वं वयः परित्यज्य जरां सद्योऽन्वपद्यत ।।"}, {"c": "1.78", "t": "ययातिरुवाच ।"}, {"c": "1.78", "n": "37", "i": 2910, "v": "अतृप्तो यौवनस्याहं देवयान्यां भृगूद्वह । प्रसादं कुरु मे ब्रह्मञ्जरेयं मा विशेत माम् ।।"}, {"c": "1.78", "t": "शुक्र उवाच ।"}, {"c": "1.78", "n": "38", "i": 2911, "v": "नाहं मृषा ब्रवीम्येतज्जरां प्राप्तोऽसि भूमिप । जरां त्वेतां त्वमन्यस्मै संक्रामय यदीच्छसि ।।"}, {"c": "1.78", "t": "ययातिरुवाच ।"}, {"c": "1.78", "n": "39", "i": 2912, "v": "राज्यभाक्स भवेद्ब्रह्मन्पुण्यभाक्कीर्तिभाक्तथा । यो मे दद्याद्वयः पुत्रस्तद्भवाननुमन्यताम् ।।"}, {"c": "1.78", "t": "शुक्र उवाच ।"}, {"c": "1.78", "n": "40", "i": 2913, "v": "संक्रामयिष्यसि जरां यथेष्टं नहुषात्मज । मामनुध्याय भावेन न च पापमवाप्स्यसि ।।"}, {"c": "1.78", "n": "41", "i": 2914, "v": "वयो दास्यति ते पुत्रो यः स राजा भविष्यति । आयुष्मान्कीर्तिमांश्चैव बह्वपत्यस्तथैव च ।।"}, {"c": "1.79", "t": "वैशंपायन उवाच ।"}, {"c": "1.79", "n": "1", "i": 2915, "v": "जरां प्राप्य ययातिस्तु स्वपुरं प्राप्य चैव ह । पुत्रं ज्येष्ठं वरिष्ठं च यदुमित्यब्रवीद्वचः ।।"}, {"c": "1.79", "n": "2", "i": 2916, "v": "जरा वली च मां तात पलितानि च पर्यगुः । काव्यस्योशनसः शापान्न च तृप्तोऽस्मि यौवने ।।"}, {"c": "1.79", "n": "3", "i": 2917, "v": "त्वं यदो प्रतिपद्यस्व पाप्मानं जरया सह । यौवनेन त्वदीयेन चरेयं विषयानहम् ।।"}, {"c": "1.79", "n": "4", "i": 2918, "v": "पूर्णे वर्षसहस्रे तु पुनस्ते यौवनं त्वहम् । दत्त्वा स्वं प्रतिपत्स्यामि पाप्मानं जरया सह ।।"}, {"c": "1.79", "t": "यदुरुवाच ।"}, {"c": "1.79", "n": "5", "i": 2919, "v": "सितश्मश्रुशिरा दीनो जरया शिथिलीकृतः । वलीसंततगात्रश्च दुर्दर्शो दुर्बलः कृशः ।।"}, {"c": "1.79", "n": "6", "i": 2920, "v": "अशक्तः कार्यकरणे परिभूतः स यौवनैः । सहोपजीविभिश्चैव तां जरां नाभिकामये ।।"}, {"c": "1.79", "t": "ययातिरुवाच ।"}, {"c": "1.79", "n": "7", "i": 2921, "v": "यत्त्वं मे हृदयाज्जातो वयः स्वं न प्रयच्छसि । तस्मादराज्यभाक्तात प्रजा ते वै भविष्यति ।।"}, {"c": "1.79", "n": "8", "i": 2922, "v": "तुर्वसो प्रतिपद्यस्व पाप्मानं जरया सह । यौवनेन चरेयं वै विषयांस्तव पुत्रक ।।"}, {"c": "1.79", "n": "9", "i": 2923, "v": "पूर्णे वर्षसहस्रे तु पुनर्दास्यामि यौवनम् । स्वं चैव प्रतिपत्स्यामि पाप्मानं जरया सह ।।"}, {"c": "1.79", "t": "तुर्वसुरुवाच ।"}, {"c": "1.79", "n": "10", "i": 2924, "v": "न कामये जरां तात कामभोगप्रणाशिनीम् । बलरूपान्तकरणीं बुद्धिप्राणविनाशिनीम् ।।"}, {"c": "1.79", "t": "ययातिरुवाच ।"}, {"c": "1.79", "n": "11", "i": 2925, "v": "यत्त्वं मे हृदयाज्जातो वयः स्वं न प्रयच्छसि । तस्मात्प्रजा समुच्छेदं तुर्वसो तव यास्यति ।।"}, {"c": "1.79", "n": "12", "i": 2926, "v": "संकीर्णाचारधर्मेषु प्रतिलोमचरेषु च । पिशिताशिषु चान्त्येषु मूढ राजा भविष्यसि ।।"}, {"c": "1.79", "n": "13", "i": 2927, "v": "गुरुदारप्रसक्तेषु तिर्यग्योनिगतेषु च । पशुधर्मिषु पापेषु म्लेच्छेषु प्रभविष्यसि ।।"}, {"c": "1.79", "t": "वैशंपायन उवाच ।"}, {"c": "1.79", "n": "14", "i": 2928, "v": "एवं स तुर्वसुं शप्त्वा ययातिः सुतमात्मनः । शर्मिष्ठायाः सुतं द्रुह्युमिदं वचनमब्रवीत् ।।"}, {"c": "1.79", "n": "15", "i": 2929, "v": "द्रुह्यो त्वं प्रतिपद्यस्व वर्णरूपविनाशिनीम् । जरां वर्षसहस्रं मे यौवनं स्वं ददस्व च ।।"}, {"c": "1.79", "n": "16", "i": 2930, "v": "पूर्णे वर्षसहस्रे तु प्रतिदास्यामि यौवनम् । स्वं चादास्यामि भूयोऽहं पाप्मानं जरया सह ।।"}, {"c": "1.79", "t": "द्रुह्युरुवाच ।"}, {"c": "1.79", "n": "17", "i": 2931, "v": "न गजं न रथं नाश्वं जीर्णो भुङ्क्ते न च स्त्रियम् । वाग्भङ्गश्चास्य भवति तज्जरां नाभिकामये ।।"}, {"c": "1.79", "t": "ययातिरुवाच ।"}, {"c": "1.79", "n": "18", "i": 2932, "v": "यत्त्वं मे हृदयाज्जातो वयः स्वं न प्रयच्छसि । तस्माद्द्रुह्यो प्रियः कामो न ते संपत्स्यते क्वचित् ।।"}, {"c": "1.79", "n": "19", "i": 2933, "v": "उडुपप्लवसंतारो यत्र नित्यं भविष्यति । अराजा भोजशब्दं त्वं तत्रावाप्स्यसि सान्वयः ।।"}, {"c": "1.79", "n": "20", "i": 2934, "v": "अनो त्वं प्रतिपद्यस्व पाप्मानं जरया सह । एकं वर्षसहस्रं तु चरेयं यौवनेन ते ।।"}, {"c": "1.79", "t": "अनुरुवाच ।"}, {"c": "1.79", "n": "21", "i": 2935, "v": "जीर्णः शिशुवदादत्तेऽकालेऽन्नमशुचिर्यथा । न जुहोति च कालेऽग्निं तां जरां नाभिकामये ।।"}, {"c": "1.79", "t": "ययातिरुवाच ।"}, {"c": "1.79", "n": "22", "i": 2936, "v": "यत्त्वं मे हृदयाज्जातो वयः स्वं न प्रयच्छसि । जरादोषस्त्वयोक्तोऽयं तस्मात्त्वं प्रतिपत्स्यसे ।।"}, {"c": "1.79", "n": "23", "i": 2937, "v": "प्रजाश्च यौवनप्राप्ता विनशिष्यन्त्यनो तव । अग्निप्रस्कन्दनपरस्त्वं चाप्येवं भविष्यसि ।।"}, {"c": "1.79", "n": "24", "i": 2938, "v": "पूरो त्वं मे प्रियः पुत्रस्त्वं वरीयान्भविष्यसि । जरा वली च मे तात पलितानि च पर्यगुः । काव्यस्योशनसः शापान्न च तृप्तोऽस्मि यौवने ।।"}, {"c": "1.79", "n": "25", "i": 2939, "v": "पूरो त्वं प्रतिपद्यस्व पाप्मानं जरया सह । कंचित्कालं चरेयं वै विषयान्वयसा तव ।।"}, {"c": "1.79", "n": "26", "i": 2940, "v": "पूर्णे वर्षसहस्रे तु प्रतिदास्यामि यौवनम् । स्वं चैव प्रतिपत्स्यामि पाप्मानं जरया सह ।।"}, {"c": "1.79", "t": "वैशंपायन उवाच ।"}, {"c": "1.79", "n": "27", "i": 2941, "v": "एवमुक्तः प्रत्युवाच पूरुः पितरमञ्जसा । यथात्थ मां महाराज तत्करिष्यामि ते वचः ।।"}, {"c": "1.79", "n": "28", "i": 2942, "v": "प्रतिपत्स्यामि ते राजन्पाप्मानं जरया सह । गृहाण यौवनं मत्तश्चर कामान्यथेप्सितान् ।।"}, {"c": "1.79", "n": "29", "i": 2943, "v": "जरयाहं प्रतिच्छन्नो वयोरूपधरस्तव । यौवनं भवते दत्त्वा चरिष्यामि यथात्थ माम् ।।"}, {"c": "1.79", "t": "ययातिरुवाच ।"}, {"c": "1.79", "n": "30", "i": 2944, "v": "पूरो प्रीतोऽस्मि ते वत्स प्रीतश्चेदं ददामि ते । सर्वकामसमृद्धा ते प्रजा राज्ये भविष्यति ।।"}, {"c": "1.80", "t": "वैशंपायन उवाच ।"}, {"c": "1.80", "n": "1", "i": 2945, "v": "पौरवेणाथ वयसा ययातिर्नहुषात्मजः । प्रीतियुक्तो नृपश्रेष्ठश्चचार विषयान्प्रियान् ।।"}, {"c": "1.80", "n": "2", "i": 2946, "v": "यथाकामं यथोत्साहं यथाकालं यथासुखम् । धर्माविरुद्धान्राजेन्द्रो यथार्हति स एव हि ।।"}, {"c": "1.80", "n": "3", "i": 2947, "v": "देवानतर्पयद्यज्ञैः श्राद्धैस्तद्वत्पितॄनपि । दीनाननुग्रहैरिष्टैः कामैश्च द्विजसत्तमान् ।।"}, {"c": "1.80", "n": "4", "i": 2948, "v": "अतिथीनन्नपानैश्च विशश्च परिपालनैः । आनृशंस्येन शूद्रांश्च दस्यून्संनिग्रहेण च ।।"}, {"c": "1.80", "n": "5", "i": 2949, "v": "धर्मेण च प्रजाः सर्वा यथावदनुरञ्जयन् । ययातिः पालयामास साक्षादिन्द्र इवापरः ।।"}, {"c": "1.80", "n": "6", "i": 2950, "v": "स राजा सिंहविक्रान्तो युवा विषयगोचरः । अविरोधेन धर्मस्य चचार सुखमुत्तमम् ।।"}, {"c": "1.80", "n": "7", "i": 2951, "v": "स संप्राप्य शुभान्कामांस्तृप्तः खिन्नश्च पार्थिवः । कालं वर्षसहस्रान्तं सस्मार मनुजाधिपः ।।"}, {"c": "1.80", "n": "8", "i": 2952, "v": "परिसंख्याय कालज्ञः कलाः काष्ठाश्च वीर्यवान् । पूर्णं मत्वा ततः कालं पूरुं पुत्रमुवाच ह ।।"}, {"c": "1.80", "n": "9", "i": 2953, "v": "यथाकामं यथोत्साहं यथाकालमरिंदम । सेविता विषयाः पुत्र यौवनेन मया तव ।।"}, {"c": "1.80", "n": "10", "i": 2954, "v": "पूरो प्रीतोऽस्मि भद्रं ते गृहाणेदं स्वयौवनम् । राज्यं चैव गृहाणेदं त्वं हि मे प्रियकृत्सुतः ।।"}, {"c": "1.80", "n": "11", "i": 2955, "v": "प्रतिपेदे जरां राजा ययातिर्नाहुषस्तदा । यौवनं प्रतिपेदे च पूरुः स्वं पुनरात्मनः ।।"}, {"c": "1.80", "n": "12", "i": 2956, "v": "अभिषेक्तुकामं नृपतिं पूरुं पुत्रं कनीयसम् । ब्राह्मणप्रमुखा वर्णा इदं वचनमब्रुवन् ।।"}, {"c": "1.80", "n": "13", "i": 2957, "v": "कथं शुक्रस्य नप्तारं देवयान्याः सुतं प्रभो । ज्येष्ठं यदुमतिक्रम्य राज्यं पूरोः प्रदास्यसि ।।"}, {"c": "1.80", "n": "14", "i": 2958, "v": "यदुर्ज्येष्ठस्तव सुतो जातस्तमनु तुर्वसुः । शर्मिष्ठायाः सुतो द्रुह्युस्ततोऽनुः पूरुरेव च ।।"}, {"c": "1.80", "n": "15", "i": 2959, "v": "कथं ज्येष्ठानतिक्रम्य कनीयान्राज्यमर्हति । एतत्संबोधयामस्त्वां धर्मं त्वमनुपालय ।।"}, {"c": "1.80", "t": "ययातिरुवाच ।"}, {"c": "1.80", "n": "16", "i": 2960, "v": "ब्राह्मणप्रमुखा वर्णाः सर्वे शृण्वन्तु मे वचः । ज्येष्ठं प्रति यथा राज्यं न देयं मे कथंचन ।।"}, {"c": "1.80", "n": "17", "i": 2961, "v": "मम ज्येष्ठेन यदुना नियोगो नानुपालितः । प्रतिकूलः पितुर्यश्च न स पुत्रः सतां मतः ।।"}, {"c": "1.80", "n": "18", "i": 2962, "v": "मातापित्रोर्वचनकृद्धितः पथ्यश्च यः सुतः । स पुत्रः पुत्रवद्यश्च वर्तते पितृमातृषु ।।"}, {"c": "1.80", "n": "19", "i": 2963, "v": "यदुनाहमवज्ञातस्तथा तुर्वसुनापि च । द्रुह्युना चानुना चैव मय्यवज्ञा कृता भृशम् ।।"}, {"c": "1.80", "n": "20", "i": 2964, "v": "पूरुणा मे कृतं वाक्यं मानितश्च विशेषतः । कनीयान्मम दायादो जरा येन धृता मम । मम कामः स च कृतः पूरुणा पुत्ररूपिणा ।।"}, {"c": "1.80", "n": "21", "i": 2965, "v": "शुक्रेण च वरो दत्तः काव्येनोशनसा स्वयम् । पुत्रो यस्त्वानुवर्तेत स राजा पृथिवीपतिः । भवतोऽनुनयाम्येवं पूरू राज्येऽभिषिच्यताम् ।।"}, {"c": "1.80", "t": "प्रकृतय ऊचुः ।"}, {"c": "1.80", "n": "22", "i": 2966, "v": "यः पुत्रो गुणसंपन्नो मातापित्रोर्हितः सदा । सर्वमर्हति कल्याणं कनीयानपि स प्रभो ।।"}, {"c": "1.80", "n": "23", "i": 2967, "v": "अर्हः पूरुरिदं राज्यं यः सुतः प्रियकृत्तव । वरदानेन शुक्रस्य न शक्यं वक्तुमुत्तरम् ।।"}, {"c": "1.80", "t": "वैशंपायन उवाच ।"}, {"c": "1.80", "n": "24", "i": 2968, "v": "पौरजानपदैस्तुष्टैरित्युक्तो नाहुषस्तदा । अभ्यषिञ्चत्ततः पूरुं राज्ये स्वे सुतमात्मजम् ।।"}, {"c": "1.80", "n": "25", "i": 2969, "v": "दत्त्वा च पूरवे राज्यं वनवासाय दीक्षितः । पुरात्स निर्ययौ राजा ब्राह्मणैस्तापसैः सह ।।"}, {"c": "1.80", "n": "26", "i": 2970, "v": "यदोस्तु यादवा जातास्तुर्वसोर्यवनाः सुताः । द्रुह्योरपि सुता भोजा अनोस्तु म्लेच्छजातयः ।।"}, {"c": "1.80", "n": "27", "i": 2971, "v": "पूरोस्तु पौरवो वंशो यत्र जातोऽसि पार्थिव । इदं वर्षसहस्राय राज्यं कारयितुं वशी ।।"}, {"c": "1.81", "t": "वैशंपायन उवाच ।"}, {"c": "1.81", "n": "1", "i": 2972, "v": "एवं स नाहुषो राजा ययातिः पुत्रमीप्सितम् । राज्येऽभिषिच्य मुदितो वानप्रस्थोऽभवन्मुनिः ।।"}, {"c": "1.81", "n": "2", "i": 2973, "v": "उषित्वा च वने वासं ब्राह्मणैः सह संश्रितः । फलमूलाशनो दान्तो यथा स्वर्गमितो गतः ।।"}, {"c": "1.81", "n": "3", "i": 2974, "v": "स गतः सुरवासं तं निवसन्मुदितः सुखम् । कालस्य नातिमहतः पुनः शक्रेण पातितः ।।"}, {"c": "1.81", "n": "4", "i": 2975, "v": "निपतन्प्रच्युतः स्वर्गादप्राप्तो मेदिनीतलम् । स्थित आसीदन्तरिक्षे स तदेति श्रुतं मया ।।"}, {"c": "1.81", "n": "5", "i": 2976, "v": "तत एव पुनश्चापि गतः स्वर्गमिति श्रुतिः । राज्ञा वसुमता सार्धमष्टकेन च वीर्यवान् । प्रतर्दनेन शिबिना समेत्य किल संसदि ।।"}, {"c": "1.81", "t": "जनमेजय उवाच ।"}, {"c": "1.81", "n": "6", "i": 2977, "v": "कर्मणा केन स दिवं पुनः प्राप्तो महीपतिः । सर्वमेतदशेषेण श्रोतुमिच्छामि तत्त्वतः । कथ्यमानं त्वया विप्र विप्रर्षिगणसंनिधौ ।।"}, {"c": "1.81", "n": "7", "i": 2978, "v": "देवराजसमो ह्यासीद्ययातिः पृथिवीपतिः । वर्धनः कुरुवंशस्य विभावसुसमद्युतिः ।।"}, {"c": "1.81", "n": "8", "i": 2979, "v": "तस्य विस्तीर्णयशसः सत्यकीर्तेर्महात्मनः । चरितं श्रोतुमिच्छामि दिवि चेह च सर्वशः ।।"}, {"c": "1.81", "t": "वैशंपायन उवाच ।"}, {"c": "1.81", "n": "9", "i": 2980, "v": "हन्त ते कथयिष्यामि ययातेरुत्तरां कथाम् । दिवि चेह च पुण्यार्थां सर्वपापप्रणाशिनीम् ।।"}, {"c": "1.81", "n": "10", "i": 2981, "v": "ययातिर्नाहुषो राजा पूरुं पुत्रं कनीयसम् । राज्येऽभिषिच्य मुदितः प्रवव्राज वनं तदा ।।"}, {"c": "1.81", "n": "11", "i": 2982, "v": "अन्तेषु स विनिक्षिप्य पुत्रान्यदुपुरोगमान् । फलमूलाशनो राजा वने संन्यवसच्चिरम् ।।"}, {"c": "1.81", "n": "12", "i": 2983, "v": "संशितात्मा जितक्रोधस्तर्पयन्पितृदेवताः । अग्नींश्च विधिवज्जुह्वन्वानप्रस्थविधानतः ।।"}, {"c": "1.81", "n": "13", "i": 2984, "v": "अतिथीन्पूजयामास वन्येन हविषा विभुः । शिलोञ्छवृत्तिमास्थाय शेषान्नकृतभोजनः ।।"}, {"c": "1.81", "n": "14", "i": 2985, "v": "पूर्णं वर्षसहस्रं स एवंवृत्तिरभून्नृपः । अब्भक्षः शरदस्त्रिंशदासीन्नियतवाङ्मनाः ।।"}, {"c": "1.81", "n": "15", "i": 2986, "v": "ततश्च वायुभक्षोऽभूत्संवत्सरमतन्द्रितः । पञ्चाग्निमध्ये च तपस्तेपे संवत्सरं नृपः ।।"}, {"c": "1.81", "n": "16", "i": 2987, "v": "एकपादस्थितश्चासीत्षण्मासाननिलाशनः । पुण्यकीर्तिस्ततः स्वर्गं जगामावृत्य रोदसी ।।"}, {"c": "1.82", "t": "वैशंपायन उवाच ।"}, {"c": "1.82", "n": "1", "i": 2988, "v": "स्वर्गतः स तु राजेन्द्रो निवसन्देवसद्मनि । पूजितस्त्रिदशैः साध्यैर्मरुद्भिर्वसुभिस्तथा ।।"}, {"c": "1.82", "n": "2", "i": 2989, "v": "देवलोकाद्ब्रह्मलोकं संचरन्पुण्यकृद्वशी । अवसत्पृथिवीपालो दीर्घकालमिति श्रुतिः ।।"}, {"c": "1.82", "n": "3", "i": 2990, "v": "स कदाचिन्नृपश्रेष्ठो ययातिः शक्रमागमत् । कथान्ते तत्र शक्रेण पृष्टः स पृथिवीपतिः ।।"}, {"c": "1.82", "t": "शक्र उवाच ।"}, {"c": "1.82", "n": "4", "i": 2991, "v": "यदा स पूरुस्तव रूपेण राज;ञ्जरां गृहीत्वा प्रचचार भूमौ । तदा राज्यं संप्रदायैव तस्मै; त्वया किमुक्तः कथयेह सत्यम् ।।"}, {"c": "1.82", "t": "ययातिरुवाच ।"}, {"c": "1.82", "n": "5", "i": 2992, "v": "गङ्गायमुनयोर्मध्ये कृत्स्नोऽयं विषयस्तव । मध्ये पृथिव्यास्त्वं राजा भ्रातरोऽन्त्याधिपास्तव ।।"}, {"c": "1.82", "n": "6", "i": 2993, "v": "अक्रोधनः क्रोधनेभ्यो विशिष्ट;स्तथा तितिक्षुरतितिक्षोर्विशिष्टः । अमानुषेभ्यो मानुषाश्च प्रधाना; विद्वांस्तथैवाविदुषः प्रधानः ।।"}, {"c": "1.82", "n": "7", "i": 2994, "v": "आक्रुश्यमानो नाक्रोशेन्मन्युरेव तितिक्षतः । आक्रोष्टारं निर्दहति सुकृतं चास्य विन्दति ।।"}, {"c": "1.82", "n": "8", "i": 2995, "v": "नारुंतुदः स्यान्न नृशंसवादी; न हीनतः परमभ्याददीत । ययास्य वाचा पर उद्विजेत; न तां वदेद्रुशतीं पापलोक्याम् ।।"}, {"c": "1.82", "n": "9", "i": 2996, "v": "अरुंतुदं पुरुषं रूक्षवाचं; वाक्कण्टकैर्वितुदन्तं मनुष्यान् । विद्यादलक्ष्मीकतमं जनानां; मुखे निबद्धां निरृतिं वहन्तम् ।।"}, {"c": "1.82", "n": "10", "i": 2997, "v": "सद्भिः पुरस्तादभिपूजितः स्या;त्सद्भिस्तथा पृष्ठतो रक्षितः स्यात् । सदासतामतिवादांस्तितिक्षे;त्सतां वृत्तं चाददीतार्यवृत्तः ।।"}, {"c": "1.82", "n": "11", "i": 2998, "v": "वाक्सायका वदनान्निष्पतन्ति; यैराहतः शोचति रात्र्यहानि । परस्य वा मर्मसु ये पतन्ति; तान्पण्डितो नावसृजेत्परेषु ।।"}, {"c": "1.82", "n": "12", "i": 2999, "v": "न हीदृशं संवननं त्रिषु लोकेषु विद्यते । यथा मैत्री च भूतेषु दानं च मधुरा च वाक् ।।"}, {"c": "1.82", "n": "13", "i": 3000, "v": "तस्मात्सान्त्वं सदा वाच्यं न वाच्यं परुषं क्वचित् । पूज्यान्संपूजयेद्दद्यान्न च याचेत्कदाचन ।।"}, {"c": "1.83", "t": "इन्द्र उवाच ।"}, {"c": "1.83", "n": "1", "i": 3001, "v": "सर्वाणि कर्माणि समाप्य राज;न्गृहान्परित्यज्य वनं गतोऽसि । तत्त्वां पृच्छामि नहुषस्य पुत्र; केनासि तुल्यस्तपसा ययाते ।।"}, {"c": "1.83", "t": "ययातिरुवाच ।"}, {"c": "1.83", "n": "2", "i": 3002, "v": "नाहं देवमनुष्येषु न गन्धर्वमहर्षिषु । आत्मनस्तपसा तुल्यं कंचित्पश्यामि वासव ।।"}, {"c": "1.83", "t": "इन्द्र उवाच ।"}, {"c": "1.83", "n": "3", "i": 3003, "v": "यदावमंस्थाः सदृशः श्रेयसश्च; पापीयसश्चाविदितप्रभावः । तस्माल्लोका अन्तवन्तस्तवेमे; क्षीणे पुण्ये पतितास्यद्य राजन् ।।"}, {"c": "1.83", "t": "ययातिरुवाच ।"}, {"c": "1.83", "n": "4", "i": 3004, "v": "सुरर्षिगन्धर्वनरावमाना;त्क्षयं गता मे यदि शक्र लोकाः । इच्छेयं वै सुरलोकाद्विहीनः; सतां मध्ये पतितुं देवराज ।।"}, {"c": "1.83", "t": "इन्द्र उवाच ।"}, {"c": "1.83", "n": "5", "i": 3005, "v": "सतां सकाशे पतितासि राजं;श्च्युतः प्रतिष्ठां यत्र लब्धासि भूयः । एवं विदित्वा तु पुनर्ययाते; न तेऽवमान्याः सदृशः श्रेयसश्च ।।"}, {"c": "1.83", "t": "वैशंपायन उवाच ।"}, {"c": "1.83", "n": "6", "i": 3006, "v": "ततः प्रहायामरराजजुष्टा;न्पुण्याँल्लोकान्पतमानं ययातिम् । संप्रेक्ष्य राजर्षिवरोऽष्टकस्त;मुवाच सद्धर्मविधानगोप्ता ।।"}, {"c": "1.83", "n": "7", "i": 3007, "v": "कस्त्वं युवा वासवतुल्यरूपः; स्वतेजसा दीप्यमानो यथाग्निः । पतस्युदीर्णाम्बुधरान्धकारा;त्खात्खेचराणां प्रवरो यथार्कः ।।"}, {"c": "1.83", "n": "8", "i": 3008, "v": "दृष्ट्वा च त्वां सूर्यपथात्पतन्तं; वैश्वानरार्कद्युतिमप्रमेयम् । किं नु स्विदेतत्पततीति सर्वे; वितर्कयन्तः परिमोहिताः स्मः ।।"}, {"c": "1.83", "n": "9", "i": 3009, "v": "दृष्ट्वा च त्वां विष्ठितं देवमार्गे; शक्रार्कविष्णुप्रतिमप्रभावम् । अभ्युद्गतास्त्वां वयमद्य सर्वे; तत्त्वं पाते तव जिज्ञासमानाः ।।"}, {"c": "1.83", "n": "10", "i": 3010, "v": "न चापि त्वां धृष्णुमः प्रष्टुमग्रे; न च त्वमस्मान्पृच्छसि ये वयं स्मः । तत्त्वां पृच्छामः स्पृहणीयरूपं; कस्य त्वं वा किंनिमित्तं त्वमागाः ।।"}, {"c": "1.83", "n": "11", "i": 3011, "v": "भयं तु ते व्येतु विषादमोहौ; त्यजाशु देवेन्द्रसमानरूप । त्वां वर्तमानं हि सतां सकाशे; नालं प्रसोढुं बलहापि शक्रः ।।"}, {"c": "1.83", "n": "12", "i": 3012, "v": "सन्तः प्रतिष्ठा हि सुखच्युतानां; सतां सदैवामरराजकल्प । ते संगताः स्थावरजङ्गमेशाः; प्रतिष्ठितस्त्वं सदृशेषु सत्सु ।।"}, {"c": "1.83", "n": "13", "i": 3013, "v": "प्रभुरग्निः प्रतपने भूमिरावपने प्रभुः । प्रभुः सूर्यः प्रकाशित्वे सतां चाभ्यागतः प्रभुः ।।"}, {"c": "1.84", "t": "ययातिरुवाच ।"}, {"c": "1.84", "n": "1", "i": 3014, "v": "अहं ययातिर्नहुषस्य पुत्रः; पूरोः पिता सर्वभूतावमानात् । प्रभ्रंशितः सुरसिद्धर्षिलोका;त्परिच्युतः प्रपताम्यल्पपुण्यः ।।"}, {"c": "1.84", "n": "2", "i": 3015, "v": "अहं हि पूर्वो वयसा भवद्भ्य;स्तेनाभिवादं भवतां न प्रयुञ्जे । यो विद्यया तपसा जन्मना वा; वृद्धः स पूज्यो भवति द्विजानाम् ।।"}, {"c": "1.84", "t": "अष्टक उवाच ।"}, {"c": "1.84", "n": "3", "i": 3016, "v": "अवादीश्चेद्वयसा यः स वृद्ध; इति राजन्नाभ्यवदः कथंचित् । यो वै विद्वान्वयसा सन्स्म वृद्धः; स एव पूज्यो भवति द्विजानाम् ।।"}, {"c": "1.84", "t": "ययातिरुवाच ।"}, {"c": "1.84", "n": "4", "i": 3017, "v": "प्रतिकूलं कर्मणां पापमाहु;स्तद्वर्ततेऽप्रवणे पापलोक्यम् । सन्तोऽसतां नानुवर्तन्ति चैत;द्यथा आत्मैषामनुकूलवादी ।।"}, {"c": "1.84", "n": "5", "i": 3018, "v": "अभूद्धनं मे विपुलं महद्वै; विचेष्टमानो नाधिगन्ता तदस्मि । एवं प्रधार्यात्महिते निविष्टो; यो वर्तते स विजानाति जीवन् ।।"}, {"c": "1.84", "n": "6", "i": 3019, "v": "नानाभावा बहवो जीवलोके; दैवाधीना नष्टचेष्टाधिकाराः । तत्तत्प्राप्य न विहन्येत धीरो; दिष्टं बलीय इति मत्वात्मबुद्ध्या ।।"}, {"c": "1.84", "n": "7", "i": 3020, "v": "सुखं हि जन्तुर्यदि वापि दुःखं; दैवाधीनं विन्दति नात्मशक्त्या । तस्माद्दिष्टं बलवन्मन्यमानो; न संज्वरेन्नापि हृष्येत्कदाचित् ।।"}, {"c": "1.84", "n": "8", "i": 3021, "v": "दुःखे न तप्येन्न सुखेन हृष्ये;त्समेन वर्तेत सदैव धीरः । दिष्टं बलीय इति मन्यमानो; न संज्वरेन्नापि हृष्येत्कदाचित् ।।"}, {"c": "1.84", "n": "9", "i": 3022, "v": "भये न मुह्याम्यष्टकाहं कदाचि;त्संतापो मे मानसो नास्ति कश्चित् । धाता यथा मां विदधाति लोके; ध्रुवं तथाहं भवितेति मत्वा ।।"}, {"c": "1.84", "n": "10", "i": 3023, "v": "संस्वेदजा अण्डजा उद्भिदाश्च; सरीसृपाः कृमयोऽथाप्सु मत्स्याः । तथाश्मानस्तृणकाष्ठं च सर्वं; दिष्टक्षये स्वां प्रकृतिं भजन्ते ।।"}, {"c": "1.84", "n": "11", "i": 3024, "v": "अनित्यतां सुखदुःखस्य बुद्ध्वा; कस्मात्संतापमष्टकाहं भजेयम् । किं कुर्यां वै किं च कृत्वा न तप्ये; तस्मात्संतापं वर्जयाम्यप्रमत्तः ।।"}, {"c": "1.84", "t": "अष्टक उवाच ।"}, {"c": "1.84", "n": "12", "i": 3025, "v": "ये ये लोकाः पार्थिवेन्द्र प्रधाना;स्त्वया भुक्ता यं च कालं यथा च । तन्मे राजन्ब्रूहि सर्वं यथाव;त्क्षेत्रज्ञवद्भाषसे त्वं हि धर्मान् ।।"}, {"c": "1.84", "t": "ययातिरुवाच ।"}, {"c": "1.84", "n": "13", "i": 3026, "v": "राजाहमासमिह सार्वभौम;स्ततो लोकान्महतो अजयं वै । तत्रावसं वर्षसहस्रमात्रं; ततो लोकं परमस्म्यभ्युपेतः ।।"}, {"c": "1.84", "n": "14", "i": 3027, "v": "ततः पुरीं पुरुहूतस्य रम्यां; सहस्रद्वारां शतयोजनायताम् । अध्यावसं वर्षसहस्रमात्रं; ततो लोकं परमस्म्यभ्युपेतः ।।"}, {"c": "1.84", "n": "15", "i": 3028, "v": "ततो दिव्यमजरं प्राप्य लोकं; प्रजापतेर्लोकपतेर्दुरापम् । तत्रावसं वर्षसहस्रमात्रं; ततो लोकं परमस्म्यभ्युपेतः ।।"}, {"c": "1.84", "n": "16", "i": 3029, "v": "देवस्य देवस्य निवेशने च; विजित्य लोकानवसं यथेष्टम् । संपूज्यमानस्त्रिदशैः समस्तै;स्तुल्यप्रभावद्युतिरीश्वराणाम् ।।"}, {"c": "1.84", "n": "17", "i": 3030, "v": "तथावसं नन्दने कामरूपी; संवत्सराणामयुतं शतानाम् । सहाप्सरोभिर्विहरन्पुण्यगन्धा;न्पश्यन्नगान्पुष्पितांश्चारुरूपान् ।।"}, {"c": "1.84", "n": "18", "i": 3031, "v": "तत्रस्थं मां देवसुखेषु सक्तं; कालेऽतीते महति ततोऽतिमात्रम् । दूतो देवानामब्रवीदुग्ररूपो; ध्वंसेत्युच्चैस्त्रिः प्लुतेन स्वरेण ।।"}, {"c": "1.84", "n": "19", "i": 3032, "v": "एतावन्मे विदितं राजसिंह; ततो भ्रष्टोऽहं नन्दनात्क्षीणपुण्यः । वाचोऽश्रौषं चान्तरिक्षे सुराणा;मनुक्रोशाच्छोचतां मानवेन्द्र ।।"}, {"c": "1.84", "n": "20", "i": 3033, "v": "अहो कष्टं क्षीणपुण्यो ययातिः; पतत्यसौ पुण्यकृत्पुण्यकीर्तिः । तानब्रुवं पतमानस्ततोऽहं; सतां मध्ये निपतेयं कथं नु ।।"}, {"c": "1.84", "n": "21", "i": 3034, "v": "तैराख्याता भवतां यज्ञभूमिः; समीक्ष्य चैनां त्वरितमुपागतोऽस्मि । हविर्गन्धं देशिकं यज्ञभूमे;र्धूमापाङ्गं प्रतिगृह्य प्रतीतः ।।"}, {"c": "1.85", "t": "अष्टक उवाच ।"}, {"c": "1.85", "n": "1", "i": 3035, "v": "यदावसो नन्दने कामरूपी; संवत्सराणामयुतं शतानाम् । किं कारणं कार्तयुगप्रधान; हित्वा तत्त्वं वसुधामन्वपद्यः ।।"}, {"c": "1.85", "t": "ययातिरुवाच ।"}, {"c": "1.85", "n": "2", "i": 3036, "v": "ज्ञातिः सुहृत्स्वजनो यो यथेह; क्षीणे वित्ते त्यज्यते मानवैर्हि । तथा तत्र क्षीणपुण्यं मनुष्यं; त्यजन्ति सद्यः सेश्वरा देवसंघाः ।।"}, {"c": "1.85", "t": "अष्टक उवाच ।"}, {"c": "1.85", "n": "3", "i": 3037, "v": "कथं तस्मिन्क्षीणपुण्या भवन्ति; संमुह्यते मेऽत्र मनोऽतिमात्रम् । किंविशिष्टाः कस्य धामोपयान्ति; तद्वै ब्रूहि क्षेत्रवित्त्वं मतो मे ।।"}, {"c": "1.85", "t": "ययातिरुवाच ।"}, {"c": "1.85", "n": "4", "i": 3038, "v": "इमं भौमं नरकं ते पतन्ति; लालप्यमाना नरदेव सर्वे । ते कङ्कगोमायुबलाशनार्थं; क्षीणा विवृद्धिं बहुधा व्रजन्ति ।।"}, {"c": "1.85", "n": "5", "i": 3039, "v": "तस्मादेतद्वर्जनीयं नरेण; दुष्टं लोके गर्हणीयं च कर्म । आख्यातं ते पार्थिव सर्वमेत;द्भूयश्चेदानीं वद किं ते वदामि ।।"}, {"c": "1.85", "t": "अष्टक उवाच ।"}, {"c": "1.85", "n": "6", "i": 3040, "v": "यदा तु तान्वितुदन्ते वयांसि; तथा गृध्राः शितिकण्ठाः पतंगाः । कथं भवन्ति कथमाभवन्ति; न भौममन्यं नरकं शृणोमि ।।"}, {"c": "1.85", "t": "ययातिरुवाच ।"}, {"c": "1.85", "n": "7", "i": 3041, "v": "ऊर्ध्वं देहात्कर्मणो जृम्भमाणा;द्व्यक्तं पृथिव्यामनुसंचरन्ति । इमं भौमं नरकं ते पतन्ति; नावेक्षन्ते वर्षपूगाननेकान् ।।"}, {"c": "1.85", "n": "8", "i": 3042, "v": "षष्टिं सहस्राणि पतन्ति व्योम्नि; तथा अशीतिं परिवत्सराणि । तान्वै तुदन्ति प्रपततः प्रपातं; भीमा भौमा राक्षसास्तीक्ष्णदंष्ट्राः ।।"}, {"c": "1.85", "t": "अष्टक उवाच ।"}, {"c": "1.85", "n": "9", "i": 3043, "v": "यदेनसस्ते पततस्तुदन्ति; भीमा भौमा राक्षसास्तीक्ष्णदंष्ट्राः । कथं भवन्ति कथमाभवन्ति; कथंभूता गर्भभूता भवन्ति ।।"}, {"c": "1.85", "t": "ययातिरुवाच ।"}, {"c": "1.85", "n": "10", "i": 3044, "v": "अस्रं रेतः पुष्पफलानुपृक्त;मन्वेति तद्वै पुरुषेण सृष्टम् । स वै तस्या रज आपद्यते वै; स गर्भभूतः समुपैति तत्र ।।"}, {"c": "1.85", "n": "11", "i": 3045, "v": "वनस्पतींश्चौषधीश्चाविशन्ति; अपो वायुं पृथिवीं चान्तरिक्षम् । चतुष्पदं द्विपदं चापि सर्व;मेवंभूता गर्भभूता भवन्ति ।।"}, {"c": "1.85", "t": "अष्टक उवाच ।"}, {"c": "1.85", "n": "12", "i": 3046, "v": "अन्यद्वपुर्विदधातीह गर्भ; उताहोस्वित्स्वेन कामेन याति । आपद्यमानो नरयोनिमेता;माचक्ष्व मे संशयात्प्रब्रवीमि ।।"}, {"c": "1.85", "n": "13", "i": 3047, "v": "शरीरदेहादिसमुच्छ्रयं च; चक्षुःश्रोत्रे लभते केन संज्ञाम् । एतत्तत्त्वं सर्वमाचक्ष्व पृष्टः; क्षेत्रज्ञं त्वां तात मन्याम सर्वे ।।"}, {"c": "1.85", "t": "ययातिरुवाच ।"}, {"c": "1.85", "n": "14", "i": 3048, "v": "वायुः समुत्कर्षति गर्भयोनि;मृतौ रेतः पुष्परसानुपृक्तम् । स तत्र तन्मात्रकृताधिकारः; क्रमेण संवर्धयतीह गर्भम् ।।"}, {"c": "1.85", "n": "15", "i": 3049, "v": "स जायमानो विगृहीतगात्रः; षड्ज्ञाननिष्ठायतनो मनुष्यः । स श्रोत्राभ्यां वेदयतीह शब्दं; सर्वं रूपं पश्यति चक्षुषा च ।।"}, {"c": "1.85", "n": "16", "i": 3050, "v": "घ्राणेन गन्धं जिह्वयाथो रसं च; त्वचा स्पर्शं मनसा वेद भावम् । इत्यष्टकेहोपचितिं च विद्धि; महात्मनः प्राणभृतः शरीरे ।।"}, {"c": "1.85", "t": "अष्टक उवाच ।"}, {"c": "1.85", "n": "17", "i": 3051, "v": "यः संस्थितः पुरुषो दह्यते वा; निखन्यते वापि निघृष्यते वा । अभावभूतः स विनाशमेत्य; केनात्मानं चेतयते पुरस्तात् ।।"}, {"c": "1.85", "t": "ययातिरुवाच ।"}, {"c": "1.85", "n": "18", "i": 3052, "v": "हित्वा सोऽसून्सुप्तवन्निष्टनित्वा; पुरोधाय सुकृतं दुष्कृतं च । अन्यां योनिं पवनाग्रानुसारी; हित्वा देहं भजते राजसिंह ।।"}, {"c": "1.85", "n": "19", "i": 3053, "v": "पुण्यां योनिं पुण्यकृतो व्रजन्ति; पापां योनिं पापकृतो व्रजन्ति । कीटाः पतंगाश्च भवन्ति पापा; न मे विवक्षास्ति महानुभाव ।।"}, {"c": "1.85", "n": "20", "i": 3054, "v": "चतुष्पदा द्विपदाः षट्पदाश्च; तथाभूता गर्भभूता भवन्ति । आख्यातमेतन्निखिलेन सर्वं; भूयस्तु किं पृच्छसि राजसिंह ।।"}, {"c": "1.85", "t": "अष्टक उवाच ।"}, {"c": "1.85", "n": "21", "i": 3055, "v": "किं स्वित्कृत्वा लभते तात लोका;न्मर्त्यः श्रेष्ठांस्तपसा विद्यया वा । तन्मे पृष्टः शंस सर्वं यथाव;च्छुभाँल्लोकान्येन गच्छेत्क्रमेण ।।"}, {"c": "1.85", "t": "ययातिरुवाच ।"}, {"c": "1.85", "n": "22", "i": 3056, "v": "तपश्च दानं च शमो दमश्च; ह्रीरार्जवं सर्वभूतानुकम्पा । नश्यन्ति मानेन तमोऽभिभूताः; पुंसः सदैवेति वदन्ति सन्तः ।।"}, {"c": "1.85", "n": "23", "i": 3057, "v": "अधीयानः पण्डितं मन्यमानो; यो विद्यया हन्ति यशः परेषाम् । तस्यान्तवन्तश्च भवन्ति लोका; न चास्य तद्ब्रह्म फलं ददाति ।।"}, {"c": "1.85", "n": "24", "i": 3058, "v": "चत्वारि कर्माण्यभयंकराणि; भयं प्रयच्छन्त्ययथाकृतानि । मानाग्निहोत्रमुत मानमौनं; मानेनाधीतमुत मानयज्ञः ।।"}, {"c": "1.85", "n": "25", "i": 3059, "v": "न मान्यमानो मुदमाददीत; न संतापं प्राप्नुयाच्चावमानात् । सन्तः सतः पूजयन्तीह लोके; नासाधवः साधुबुद्धिं लभन्ते ।।"}, {"c": "1.85", "n": "26", "i": 3060, "v": "इति दद्यादिति यजेदित्यधीयीत मे व्रतम् । इत्यस्मिन्नभयान्याहुस्तानि वर्ज्यानि नित्यशः ।।"}, {"c": "1.85", "n": "27", "i": 3061, "v": "येनाश्रयं वेदयन्ते पुराणं; मनीषिणो मानसमानभक्तम् । तन्निःश्रेयस्तैजसं रूपमेत्य; परां शान्तिं प्राप्नुयुः प्रेत्य चेह ।।"}, {"c": "1.86", "t": "अष्टक उवाच ।"}, {"c": "1.86", "n": "1", "i": 3062, "v": "चरन्गृहस्थः कथमेति देवा;न्कथं भिक्षुः कथमाचार्यकर्मा । वानप्रस्थः सत्पथे संनिविष्टो; बहून्यस्मिन्संप्रति वेदयन्ति ।।"}, {"c": "1.86", "t": "ययातिरुवाच ।"}, {"c": "1.86", "n": "2", "i": 3063, "v": "आहूताध्यायी गुरुकर्मस्वचोद्यः; पूर्वोत्थायी चरमं चोपशायी । मृदुर्दान्तो धृतिमानप्रमत्तः; स्वाध्यायशीलः सिध्यति ब्रह्मचारी ।।"}, {"c": "1.86", "n": "3", "i": 3064, "v": "धर्मागतं प्राप्य धनं यजेत; दद्यात्सदैवातिथीन्भोजयेच्च । अनाददानश्च परैरदत्तं; सैषा गृहस्थोपनिषत्पुराणी ।।"}, {"c": "1.86", "n": "4", "i": 3065, "v": "स्ववीर्यजीवी वृजिनान्निवृत्तो; दाता परेभ्यो न परोपतापी । तादृङ्मुनिः सिद्धिमुपैति मुख्यां; वसन्नरण्ये नियताहारचेष्टः ।।"}, {"c": "1.86", "n": "5", "i": 3066, "v": "अशिल्पजीवी नगृहश्च नित्यं; जितेन्द्रियः सर्वतो विप्रमुक्तः । अनोकसारी लघुरल्पचार;श्चरन्देशानेकचरः स भिक्षुः ।।"}, {"c": "1.86", "n": "6", "i": 3067, "v": "रात्र्या यया चाभिजिताश्च लोका; भवन्ति कामा विजिताः सुखाश्च । तामेव रात्रिं प्रयतेत विद्वा;नरण्यसंस्थो भवितुं यतात्मा ।।"}, {"c": "1.86", "n": "7", "i": 3068, "v": "दशैव पूर्वान्दश चापरांस्तु; ज्ञातीन्सहात्मानमथैकविंशम् । अरण्यवासी सुकृते दधाति; विमुच्यारण्ये स्वशरीरधातून् ।।"}, {"c": "1.86", "t": "अष्टक उवाच ।"}, {"c": "1.86", "n": "8", "i": 3069, "v": "कति स्विदेव मुनयो मौनानि कति चाप्युत । भवन्तीति तदाचक्ष्व श्रोतुमिच्छामहे वयम् ।।"}, {"c": "1.86", "t": "ययातिरुवाच ।"}, {"c": "1.86", "n": "9", "i": 3070, "v": "अरण्ये वसतो यस्य ग्रामो भवति पृष्ठतः । ग्रामे वा वसतोऽरण्यं स मुनिः स्याज्जनाधिप ।।"}, {"c": "1.86", "t": "अष्टक उवाच ।"}, {"c": "1.86", "n": "10", "i": 3071, "v": "कथं स्विद्वसतोऽरण्ये ग्रामो भवति पृष्ठतः । ग्रामे वा वसतोऽरण्यं कथं भवति पृष्ठतः ।।"}, {"c": "1.86", "t": "ययातिरुवाच ।"}, {"c": "1.86", "n": "11", "i": 3072, "v": "न ग्राम्यमुपयुञ्जीत य आरण्यो मुनिर्भवेत् । तथास्य वसतोऽरण्ये ग्रामो भवति पृष्ठतः ।।"}, {"c": "1.86", "n": "12", "i": 3073, "v": "अनग्निरनिकेतश्च अगोत्रचरणो मुनिः । कौपीनाच्छादनं यावत्तावदिच्छेच्च चीवरम् ।।"}, {"c": "1.86", "n": "13", "i": 3074, "v": "यावत्प्राणाभिसंधानं तावदिच्छेच्च भोजनम् । तथास्य वसतो ग्रामेऽरण्यं भवति पृष्ठतः ।।"}, {"c": "1.86", "n": "14", "i": 3075, "v": "यस्तु कामान्परित्यज्य त्यक्तकर्मा जितेन्द्रियः । आतिष्ठेत मुनिर्मौनं स लोके सिद्धिमाप्नुयात् ।।"}, {"c": "1.86", "n": "15", "i": 3076, "v": "धौतदन्तं कृत्तनखं सदा स्नातमलंकृतम् । असितं सितकर्मस्थं कस्तं नार्चितुमर्हति ।।"}, {"c": "1.86", "n": "16", "i": 3077, "v": "तपसा कर्शितः क्षामः क्षीणमांसास्थिशोणितः । यदा भवति निर्द्वन्द्वो मुनिर्मौनं समास्थितः । अथ लोकमिमं जित्वा लोकं विजयते परम् ।।"}, {"c": "1.86", "n": "17", "i": 3078, "v": "आस्येन तु यदाहारं गोवन्मृगयते मुनिः । अथास्य लोकः पूर्वो यः सोऽमृतत्वाय कल्पते ।।"}, {"c": "1.87", "t": "अष्टक उवाच ।"}, {"c": "1.87", "n": "1", "i": 3079, "v": "कतरस्त्वेतयोः पूर्वं देवानामेति सात्म्यताम् । उभयोर्धावतो राजन्सूर्याचन्द्रमसोरिव ।।"}, {"c": "1.87", "t": "ययातिरुवाच ।"}, {"c": "1.87", "n": "2", "i": 3080, "v": "अनिकेतो गृहस्थेषु कामवृत्तेषु संयतः । ग्राम एव वसन्भिक्षुस्तयोः पूर्वतरं गतः ।।"}, {"c": "1.87", "n": "3", "i": 3081, "v": "अप्राप्य दीर्घमायुस्तु यः प्राप्तो विकृतिं चरेत् । तप्येत यदि तत्कृत्वा चरेत्सोऽन्यत्ततस्तपः ।।"}, {"c": "1.87", "n": "4", "i": 3082, "v": "यद्वै नृशंसं तदपथ्यमाहु;र्यः सेवते धर्ममनर्थबुद्धिः । अस्वोऽप्यनीशश्च तथैव राजं;स्तदार्जवं स समाधिस्तदार्यम् ।।"}, {"c": "1.87", "t": "अष्टक उवाच ।"}, {"c": "1.87", "n": "5", "i": 3083, "v": "केनासि दूतः प्रहितोऽद्य राज;न्युवा स्रग्वी दर्शनीयः सुवर्चाः । कुत आगतः कतरस्यां दिशि त्व;मुताहोस्वित्पार्थिवं स्थानमस्ति ।।"}, {"c": "1.87", "t": "ययातिरुवाच ।"}, {"c": "1.87", "n": "6", "i": 3084, "v": "इमं भौमं नरकं क्षीणपुण्यः; प्रवेष्टुमुर्वीं गगनाद्विप्रकीर्णः । उक्त्वाहं वः प्रपतिष्याम्यनन्तरं; त्वरन्ति मां ब्राह्मणा लोकपालाः ।।"}, {"c": "1.87", "n": "7", "i": 3085, "v": "सतां सकाशे तु वृतः प्रपात;स्ते संगता गुणवन्तश्च सर्वे । शक्राच्च लब्धो हि वरो मयैष; पतिष्यता भूमितले नरेन्द्र ।।"}, {"c": "1.87", "t": "अष्टक उवाच ।"}, {"c": "1.87", "n": "8", "i": 3086, "v": "पृच्छामि त्वां मा प्रपत प्रपातं; यदि लोकाः पार्थिव सन्ति मेऽत्र । यद्यन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये ।।"}, {"c": "1.87", "t": "ययातिरुवाच ।"}, {"c": "1.87", "n": "9", "i": 3087, "v": "यावत्पृथिव्यां विहितं गवाश्वं; सहारण्यैः पशुभिः पर्वतैश्च । तावल्लोका दिवि ते संस्थिता वै; तथा विजानीहि नरेन्द्रसिंह ।।"}, {"c": "1.87", "t": "अष्टक उवाच ।"}, {"c": "1.87", "n": "10", "i": 3088, "v": "तांस्ते ददामि मा प्रपत प्रपातं; ये मे लोका दिवि राजेन्द्र सन्ति । यद्यन्तरिक्षे यदि वा दिवि श्रिता;स्तानाक्रम क्षिप्रममित्रसाह ।।"}, {"c": "1.87", "t": "ययातिरुवाच ।"}, {"c": "1.87", "n": "11", "i": 3089, "v": "नास्मद्विधोऽब्राह्मणो ब्रह्मविच्च; प्रतिग्रहे वर्तते राजमुख्य । यथा प्रदेयं सततं द्विजेभ्य;स्तथाददं पूर्वमहं नरेन्द्र ।।"}, {"c": "1.87", "n": "12", "i": 3090, "v": "नाब्राह्मणः कृपणो जातु जीवे;द्या चापि स्याद्ब्राह्मणी वीरपत्नी । सोऽहं यदैवाकृतपूर्वं चरेयं; विवित्समानः किमु तत्र साधु ।।"}, {"c": "1.87", "t": "प्रतर्दन उवाच ।"}, {"c": "1.87", "n": "13", "i": 3091, "v": "पृच्छामि त्वां स्पृहणीयरूप; प्रतर्दनोऽहं यदि मे सन्ति लोकाः । यद्यन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये ।।"}, {"c": "1.87", "t": "ययातिरुवाच ।"}, {"c": "1.87", "n": "14", "i": 3092, "v": "सन्ति लोका बहवस्ते नरेन्द्र; अप्येकैकः सप्त सप्ताप्यहानि । मधुच्युतो घृतपृक्ता विशोका;स्ते नान्तवन्तः प्रतिपालयन्ति ।।"}, {"c": "1.87", "t": "प्रतर्दन उवाच ।"}, {"c": "1.87", "n": "15", "i": 3093, "v": "तांस्ते ददामि मा प्रपत प्रपातं; ये मे लोकास्तव ते वै भवन्तु । यद्यन्तरिक्षे यदि वा दिवि श्रिता;स्तानाक्रम क्षिप्रमपेतमोहः ।।"}, {"c": "1.87", "t": "ययातिरुवाच ।"}, {"c": "1.87", "n": "16", "i": 3094, "v": "न तुल्यतेजाः सुकृतं कामयेत; योगक्षेमं पार्थिव पार्थिवः सन् । दैवादेशादापदं प्राप्य विद्वां;श्चरेन्नृशंसं न हि जातु राजा ।।"}, {"c": "1.87", "n": "17", "i": 3095, "v": "धर्म्यं मार्गं चेतयानो यशस्यं; कुर्यान्नृपो धर्ममवेक्षमाणः । न मद्विधो धर्मबुद्धिः प्रजान;न्कुर्यादेवं कृपणं मां यथात्थ ।।"}, {"c": "1.87", "n": "18", "i": 3096, "v": "कुर्यामपूर्वं न कृतं यदन्यै;र्विवित्समानः किमु तत्र साधु । ब्रुवाणमेवं नृपतिं ययातिं; नृपोत्तमो वसुमनाब्रवीत्तम् ।।"}, {"c": "1.88", "t": "वसुमना उवाच ।"}, {"c": "1.88", "n": "1", "i": 3097, "v": "पृच्छामि त्वां वसुमना रौशदश्वि;र्यद्यस्ति लोको दिवि मह्यं नरेन्द्र । यद्यन्तरिक्षे प्रथितो महात्म;न्क्षेत्रज्ञं त्वां तस्य धर्मस्य मन्ये ।।"}, {"c": "1.88", "t": "ययातिरुवाच ।"}, {"c": "1.88", "n": "2", "i": 3098, "v": "यदन्तरिक्षं पृथिवी दिशश्च; यत्तेजसा तपते भानुमांश्च । लोकास्तावन्तो दिवि संस्थिता वै; ते नान्तवन्तः प्रतिपालयन्ति ।।"}, {"c": "1.88", "t": "वसुमना उवाच ।"}, {"c": "1.88", "n": "3", "i": 3099, "v": "तांस्ते ददामि पत मा प्रपातं; ये मे लोकास्तव ते वै भवन्तु । क्रीणीष्वैनांस्तृणकेनापि राज;न्प्रतिग्रहस्ते यदि सम्यक्प्रदुष्टः ।।"}, {"c": "1.88", "t": "ययातिरुवाच ।"}, {"c": "1.88", "n": "4", "i": 3100, "v": "न मिथ्याहं विक्रयं वै स्मरामि; वृथा गृहीतं शिशुकाच्छङ्कमानः । कुर्यां न चैवाकृतपूर्वमन्यै;र्विवित्समानः किमु तत्र साधु ।।"}, {"c": "1.88", "t": "वसुमना उवाच ।"}, {"c": "1.88", "n": "5", "i": 3101, "v": "तांस्त्वं लोकान्प्रतिपद्यस्व राज;न्मया दत्तान्यदि नेष्टः क्रयस्ते । अहं न तान्वै प्रतिगन्ता नरेन्द्र; सर्वे लोकास्तव ते वै भवन्तु ।।"}, {"c": "1.88", "t": "शिबिरुवाच ।"}, {"c": "1.88", "n": "6", "i": 3102, "v": "पृच्छामि त्वां शिबिरौशीनरोऽहं; ममापि लोका यदि सन्तीह तात । यद्यन्तरिक्षे यदि वा दिवि श्रिताः; क्षेत्रज्ञं त्वां तस्य धर्मस्य मन्ये ।।"}, {"c": "1.88", "t": "ययातिरुवाच ।"}, {"c": "1.88", "n": "7", "i": 3103, "v": "न त्वं वाचा हृदयेनापि विद्व;न्परीप्समानान्नावमंस्था नरेन्द्र । तेनानन्ता दिवि लोकाः श्रितास्ते; विद्युद्रूपाः स्वनवन्तो महान्तः ।।"}, {"c": "1.88", "t": "शिबिरुवाच ।"}, {"c": "1.88", "n": "8", "i": 3104, "v": "तांस्त्वं लोकान्प्रतिपद्यस्व राज;न्मया दत्तान्यदि नेष्टः क्रयस्ते । न चाहं तान्प्रतिपत्स्येह दत्त्वा; यत्र गत्वा त्वमुपास्से ह लोकान् ।।"}, {"c": "1.88", "t": "ययातिरुवाच ।"}, {"c": "1.88", "n": "9", "i": 3105, "v": "यथा त्वमिन्द्रप्रतिमप्रभाव;स्ते चाप्यनन्ता नरदेव लोकाः । तथाद्य लोके न रमेऽन्यदत्ते; तस्माच्छिबे नाभिनन्दामि दायम् ।।"}, {"c": "1.88", "t": "अष्टक उवाच ।"}, {"c": "1.88", "n": "10", "i": 3106, "v": "न चेदेकैकशो राजँल्लोकान्नः प्रतिनन्दसि । सर्वे प्रदाय भवते गन्तारो नरकं वयम् ।।"}, {"c": "1.88", "t": "ययातिरुवाच ।"}, {"c": "1.88", "n": "11", "i": 3107, "v": "यदर्हाय ददध्वं तत्सन्तः सत्यानृशंस्यतः । अहं तु नाभिधृष्णोमि यत्कृतं न मया पुरा ।।"}, {"c": "1.88", "t": "अष्टक उवाच ।"}, {"c": "1.88", "n": "12", "i": 3108, "v": "कस्यैते प्रतिदृश्यन्ते रथाः पञ्च हिरण्मयाः । उच्चैः सन्तः प्रकाशन्ते ज्वलन्तोऽग्निशिखा इव ।।"}, {"c": "1.88", "t": "ययातिरुवाच ।"}, {"c": "1.88", "n": "13", "i": 3109, "v": "युष्मानेते हि वक्ष्यन्ति रथाः पञ्च हिरण्मयाः । उच्चैः सन्तः प्रकाशन्ते ज्वलन्तोऽग्निशिखा इव ।।"}, {"c": "1.88", "t": "अष्टक उवाच ।"}, {"c": "1.88", "n": "14", "i": 3110, "v": "आतिष्ठस्व रथं राजन्विक्रमस्व विहायसा । वयमप्यनुयास्यामो यदा कालो भविष्यति ।।"}, {"c": "1.88", "t": "ययातिरुवाच ।"}, {"c": "1.88", "n": "15", "i": 3111, "v": "सर्वैरिदानीं गन्तव्यं सहस्वर्गजितो वयम् । एष नो विरजाः पन्था दृश्यते देवसद्मनः ।।"}, {"c": "1.88", "t": "वैशंपायन उवाच ।"}, {"c": "1.88", "n": "16", "i": 3112, "v": "तेऽधिरुह्य रथान्सर्वे प्रयाता नृपसत्तमाः । आक्रमन्तो दिवं भाभिर्धर्मेणावृत्य रोदसी ।।"}, {"c": "1.88", "t": "अष्टक उवाच ।"}, {"c": "1.88", "n": "17", "i": 3113, "v": "अहं मन्ये पूर्वमेकोऽस्मि गन्ता; सखा चेन्द्रः सर्वथा मे महात्मा । कस्मादेवं शिबिरौशीनरोऽय;मेकोऽत्यगात्सर्ववेगेन वाहान् ।।"}, {"c": "1.88", "t": "ययातिरुवाच ।"}, {"c": "1.88", "n": "18", "i": 3114, "v": "अददाद्देवयानाय यावद्वित्तमविन्दत । उशीनरस्य पुत्रोऽयं तस्माच्छ्रेष्ठो हि नः शिबिः ।।"}, {"c": "1.88", "n": "19", "i": 3115, "v": "दानं तपः सत्यमथापि धर्मो; ह्रीः श्रीः क्षमा सौम्य तथा तितिक्षा । राजन्नेतान्यप्रतिमस्य राज्ञः; शिबेः स्थितान्यनृशंसस्य बुद्ध्या । एवंवृत्तो ह्रीनिषेधश्च यस्मा;त्तस्माच्छिबिरत्यगाद्वै रथेन ।।"}, {"c": "1.88", "t": "वैशंपायन उवाच ।"}, {"c": "1.88", "n": "20", "i": 3116, "v": "अथाष्टकः पुनरेवान्वपृच्छ;न्मातामहं कौतुकादिन्द्रकल्पम् । पृच्छामि त्वां नृपते ब्रूहि सत्यं; कुतश्च कस्यासि सुतश्च कस्य । कृतं त्वया यद्धि न तस्य कर्ता; लोके त्वदन्यः क्षत्रियो ब्राह्मणो वा ।।"}, {"c": "1.88", "t": "ययातिरुवाच ।"}, {"c": "1.88", "n": "21", "i": 3117, "v": "ययातिरस्मि नहुषस्य पुत्रः; पूरोः पिता सार्वभौमस्त्विहासम् । गुह्यमर्थं मामकेभ्यो ब्रवीमि; मातामहोऽहं भवतां प्रकाशः ।।"}, {"c": "1.88", "n": "22", "i": 3118, "v": "सर्वामिमां पृथिवीं निर्जिगाय; प्रस्थे बद्ध्वा ह्यददं ब्राह्मणेभ्यः । मेध्यानश्वानेकशफान्सुरूपां;स्तदा देवाः पुण्यभाजो भवन्ति ।।"}, {"c": "1.88", "n": "23", "i": 3119, "v": "अदामहं पृथिवीं ब्राह्मणेभ्यः; पूर्णामिमामखिलां वाहनस्य । गोभिः सुवर्णेन धनैश्च मुख्यै;स्तत्रासन्गाः शतमर्बुदानि ।।"}, {"c": "1.88", "n": "24", "i": 3120, "v": "सत्येन मे द्यौश्च वसुंधरा च; तथैवाग्निर्ज्वलते मानुषेषु । न मे वृथा व्याहृतमेव वाक्यं; सत्यं हि सन्तः प्रतिपूजयन्ति । सर्वे च देवा मुनयश्च लोकाः; सत्येन पूज्या इति मे मनोगतम् ।।"}, {"c": "1.88", "n": "25", "i": 3121, "v": "यो नः स्वर्गजितः सर्वान्यथावृत्तं निवेदयेत् । अनसूयुर्द्विजाग्रेभ्यः स लभेन्नः सलोकताम् ।।"}, {"c": "1.88", "t": "वैशंपायन उवाच ।"}, {"c": "1.88", "n": "26", "i": 3122, "v": "एवं राजा स महात्मा ह्यतीव; स्वैर्दौहित्रैस्तारितोऽमित्रसाहः । त्यक्त्वा महीं परमोदारकर्मा; स्वर्गं गतः कर्मभिर्व्याप्य पृथ्वीम् ।।"}, {"c": "1.89", "t": "जनमेजय उवाच ।"}, {"c": "1.89", "n": "1", "i": 3123, "v": "भगवञ्श्रोतुमिच्छामि पूरोर्वंशकरान्नृपान् । यद्वीर्या यादृशाश्चैव यावन्तो यत्पराक्रमाः ।।"}, {"c": "1.89", "n": "2", "i": 3124, "v": "न ह्यस्मिञ्शीलहीनो वा निर्वीर्यो वा नराधिपः । प्रजाविरहितो वापि भूतपूर्वः कदाचन ।।"}, {"c": "1.89", "n": "3", "i": 3125, "v": "तेषां प्रथितवृत्तानां राज्ञां विज्ञानशालिनाम् । चरितं श्रोतुमिच्छामि विस्तरेण तपोधन ।।"}, {"c": "1.89", "t": "वैशंपायन उवाच ।"}, {"c": "1.89", "n": "4", "i": 3126, "v": "हन्त ते कथयिष्यामि यन्मां त्वं परिपृच्छसि । पूरोर्वंशधरान्वीराञ्शक्रप्रतिमतेजसः ।।"}, {"c": "1.89", "n": "5", "i": 3127, "v": "प्रवीरेश्वररौद्राश्वास्त्रयः पुत्रा महारथाः । पूरोः पौष्ट्यामजायन्त प्रवीरस्तत्र वंशकृत् ।।"}, {"c": "1.89", "n": "6", "i": 3128, "v": "मनस्युरभवत्तस्माच्छूरः श्येनीसुतः प्रभुः । पृथिव्याश्चतुरन्ताया गोप्ता राजीवलोचनः ।।"}, {"c": "1.89", "n": "7", "i": 3129, "v": "सुभ्रूः संहननो वाग्मी सौवीरीतनयास्त्रयः । मनस्योरभवन्पुत्राः शूराः सर्वे महारथाः ।।"}, {"c": "1.89", "n": "8", "i": 3130, "v": "रौद्राश्वस्य महेष्वासा दशाप्सरसि सूनवः । यज्वानो जज्ञिरे शूराः प्रजावन्तो बहुश्रुताः । सर्वे सर्वास्त्रविद्वांसः सर्वे धर्मपरायणाः ।।"}, {"c": "1.89", "n": "9", "i": 3131, "v": "ऋचेपुरथ कक्षेपुः कृकणेपुश्च वीर्यवान् । स्थण्डिलेपुर्वनेपुश्च स्थलेपुश्च महारथः ।।"}, {"c": "1.89", "n": "10", "i": 3132, "v": "तेजेपुर्बलवान्धीमान्सत्येपुश्चेन्द्रविक्रमः । धर्मेपुः संनतेपुश्च दशमो देवविक्रमः । अनाधृष्टिसुतास्तात राजसूयाश्वमेधिनः ।।"}, {"c": "1.89", "n": "11", "i": 3133, "v": "मतिनारस्ततो राजा विद्वांश्चर्चेपुतोऽभवत् । मतिनारसुता राजंश्चत्वारोऽमितविक्रमाः । तंसुर्महानतिरथो द्रुह्युश्चाप्रतिमद्युतिः ।।"}, {"c": "1.89", "n": "12", "i": 3134, "v": "तेषां तंसुर्महावीर्यः पौरवं वंशमुद्वहन् । आजहार यशो दीप्तं जिगाय च वसुंधराम् ।।"}, {"c": "1.89", "n": "13", "i": 3135, "v": "इलिनं तु सुतं तंसुर्जनयामास वीर्यवान् । सोऽपि कृत्स्नामिमां भूमिं विजिग्ये जयतां वरः ।।"}, {"c": "1.89", "n": "14", "i": 3136, "v": "रथंतर्यां सुतान्पञ्च पञ्चभूतोपमांस्ततः । इलिनो जनयामास दुःषन्तप्रभृतीन्नृप ।।"}, {"c": "1.89", "n": "15", "i": 3137, "v": "दुःषन्तं शूरभीमौ च प्रपूर्वं वसुमेव च । तेषां ज्येष्ठोऽभवद्राजा दुःषन्तो जनमेजय ।।"}, {"c": "1.89", "n": "16", "i": 3138, "v": "दुःषन्ताद्भरतो जज्ञे विद्वाञ्शाकुन्तलो नृपः । तस्माद्भरतवंशस्य विप्रतस्थे महद्यशः ।।"}, {"c": "1.89", "n": "17", "i": 3139, "v": "भरतस्तिसृषु स्त्रीषु नव पुत्रानजीजनत् । नाभ्यनन्दन्त तान्राजा नानुरूपा ममेत्युत ।।"}, {"c": "1.89", "n": "18", "i": 3140, "v": "ततो महद्भिः क्रतुभिरीजानो भरतस्तदा । लेभे पुत्रं भरद्वाजाद्भुमन्युं नाम भारत ।।"}, {"c": "1.89", "n": "19", "i": 3141, "v": "ततः पुत्रिणमात्मानं ज्ञात्वा पौरवनन्दनः । भुमन्युं भरतश्रेष्ठ यौवराज्येऽभ्यषेचयत् ।।"}, {"c": "1.89", "n": "20", "i": 3142, "v": "ततस्तस्य महीन्द्रस्य वितथः पुत्रकोऽभवत् । ततः स वितथो नाम भुमन्योरभवत्सुतः ।।"}, {"c": "1.89", "n": "21", "i": 3143, "v": "सुहोत्रश्च सुहोता च सुहविः सुयजुस्तथा । पुष्करिण्यामृचीकस्य भुमन्योरभवन्सुताः ।।"}, {"c": "1.89", "n": "22", "i": 3144, "v": "तेषां ज्येष्ठः सुहोत्रस्तु राज्यमाप महीक्षिताम् । राजसूयाश्वमेधाद्यैः सोऽयजद्बहुभिः सवैः ।।"}, {"c": "1.89", "n": "23", "i": 3145, "v": "सुहोत्रः पृथिवीं सर्वां बुभुजे सागराम्बराम् । पूर्णां हस्तिगवाश्वस्य बहुरत्नसमाकुलाम् ।।"}, {"c": "1.89", "n": "24", "i": 3146, "v": "ममज्जेव मही तस्य भूरिभारावपीडिता । हस्त्यश्वरथसंपूर्णा मनुष्यकलिला भृशम् ।।"}, {"c": "1.89", "n": "25", "i": 3147, "v": "सुहोत्रे राजनि तदा धर्मतः शासति प्रजाः । चैत्ययूपाङ्किता चासीद्भूमिः शतसहस्रशः । प्रवृद्धजनसस्या च सहदेवा व्यरोचत ।।"}, {"c": "1.89", "n": "26", "i": 3148, "v": "ऐक्ष्वाकी जनयामास सुहोत्रात्पृथिवीपतेः । अजमीढं सुमीढं च पुरुमीढं च भारत ।।"}, {"c": "1.89", "n": "27", "i": 3149, "v": "अजमीढो वरस्तेषां तस्मिन्वंशः प्रतिष्ठितः । षट्पुत्रान्सोऽप्यजनयत्तिसृषु स्त्रीषु भारत ।।"}, {"c": "1.89", "n": "28", "i": 3150, "v": "ऋक्षं धूमिन्यथो नीली दुःषन्तपरमेष्ठिनौ । केशिन्यजनयज्जह्नुमुभौ च जनरूपिणौ ।।"}, {"c": "1.89", "n": "29", "i": 3151, "v": "तथेमे सर्वपाञ्चाला दुःषन्तपरमेष्ठिनोः । अन्वयाः कुशिका राजञ्जह्नोरमिततेजसः ।।"}, {"c": "1.89", "n": "30", "i": 3152, "v": "जनरूपिणयोर्ज्येष्ठमृक्षमाहुर्जनाधिपम् । ऋक्षात्संवरणो जज्ञे राजन्वंशकरस्तव ।।"}, {"c": "1.89", "n": "31", "i": 3153, "v": "आर्क्षे संवरणे राजन्प्रशासति वसुंधराम् । संक्षयः सुमहानासीत्प्रजानामिति शुश्रुमः ।।"}, {"c": "1.89", "n": "32", "i": 3154, "v": "व्यशीर्यत ततो राष्ट्रं क्षयैर्नानाविधैस्तथा । क्षुन्मृत्युभ्यामनावृष्ट्या व्याधिभिश्च समाहतम् । अभ्यघ्नन्भारतांश्चैव सपत्नानां बलानि च ।।"}, {"c": "1.89", "n": "33", "i": 3155, "v": "चालयन्वसुधां चैव बलेन चतुरङ्गिणा । अभ्ययात्तं च पाञ्चाल्यो विजित्य तरसा महीम् । अक्षौहिणीभिर्दशभिः स एनं समरेऽजयत् ।।"}, {"c": "1.89", "n": "34", "i": 3156, "v": "ततः सदारः सामात्यः सपुत्रः ससुहृज्जनः । राजा संवरणस्तस्मात्पलायत महाभयात् ।।"}, {"c": "1.89", "n": "35", "i": 3157, "v": "सिन्धोर्नदस्य महतो निकुञ्जे न्यवसत्तदा । नदीविषयपर्यन्ते पर्वतस्य समीपतः । तत्रावसन्बहून्कालान्भारता दुर्गमाश्रिताः ।।"}, {"c": "1.89", "n": "36", "i": 3158, "v": "तेषां निवसतां तत्र सहस्रं परिवत्सरान् । अथाभ्यगच्छद्भरतान्वसिष्ठो भगवानृषिः ।।"}, {"c": "1.89", "n": "37", "i": 3159, "v": "तमागतं प्रयत्नेन प्रत्युद्गम्याभिवाद्य च । अर्घ्यमभ्याहरंस्तस्मै ते सर्वे भारतास्तदा । निवेद्य सर्वमृषये सत्कारेण सुवर्चसे ।।"}, {"c": "1.89", "n": "38", "i": 3160, "v": "तं समामष्टमीमुष्टं राजा वव्रे स्वयं तदा । पुरोहितो भवान्नोऽस्तु राज्याय प्रयतामहे । ओमित्येवं वसिष्ठोऽपि भारतान्प्रत्यपद्यत ।।"}, {"c": "1.89", "n": "39", "i": 3161, "v": "अथाभ्यषिञ्चत्साम्राज्ये सर्वक्षत्रस्य पौरवम् । विषाणभूतं सर्वस्यां पृथिव्यामिति नः श्रुतम् ।।"}, {"c": "1.89", "n": "40", "i": 3162, "v": "भरताध्युषितं पूर्वं सोऽध्यतिष्ठत्पुरोत्तमम् । पुनर्बलिभृतश्चैव चक्रे सर्वमहीक्षितः ।।"}, {"c": "1.89", "n": "41", "i": 3163, "v": "ततः स पृथिवीं प्राप्य पुनरीजे महाबलः । आजमीढो महायज्ञैर्बहुभिर्भूरिदक्षिणैः ।।"}, {"c": "1.89", "n": "42", "i": 3164, "v": "ततः संवरणात्सौरी सुषुवे तपती कुरुम् । राजत्वे तं प्रजाः सर्वा धर्मज्ञ इति वव्रिरे ।।"}, {"c": "1.89", "n": "43", "i": 3165, "v": "तस्य नाम्नाभिविख्यातं पृथिव्यां कुरुजाङ्गलम् । कुरुक्षेत्रं स तपसा पुण्यं चक्रे महातपाः ।।"}, {"c": "1.89", "n": "44", "i": 3166, "v": "अश्ववन्तमभिष्वन्तं तथा चित्ररथं मुनिम् । जनमेजयं च विख्यातं पुत्रांश्चास्यानुशुश्रुमः । पञ्चैतान्वाहिनी पुत्रान्व्यजायत मनस्विनी ।।"}, {"c": "1.89", "n": "45", "i": 3167, "v": "अभिष्वतः परिक्षित्तु शबलाश्वश्च वीर्यवान् । अभिराजो विराजश्च शल्मलश्च महाबलः ।।"}, {"c": "1.89", "n": "46", "i": 3168, "v": "उच्चैःश्रवा भद्रकारो जितारिश्चाष्टमः स्मृतः । एतेषामन्ववाये तु ख्यातास्ते कर्मजैर्गुणैः ।।"}, {"c": "1.89", "n": "47", "i": 3169, "v": "जनमेजयादयः सप्त तथैवान्ये महाबलाः । परिक्षितोऽभवन्पुत्राः सर्वे धर्मार्थकोविदाः ।।"}, {"c": "1.89", "n": "48", "i": 3170, "v": "कक्षसेनोग्रसेनौ च चित्रसेनश्च वीर्यवान् । इन्द्रसेनः सुषेणश्च भीमसेनश्च नामतः ।।"}, {"c": "1.89", "n": "49", "i": 3171, "v": "जनमेजयस्य तनया भुवि ख्याता महाबलाः । धृतराष्ट्रः प्रथमजः पाण्डुर्बाह्लीक एव च ।।"}, {"c": "1.89", "n": "50", "i": 3172, "v": "निषधश्च महातेजास्तथा जाम्बूनदो बली । कुण्डोदरः पदातिश्च वसातिश्चाष्टमः स्मृतः । सर्वे धर्मार्थकुशलाः सर्वे भूतहिते रताः ।।"}, {"c": "1.89", "n": "51", "i": 3173, "v": "धृतराष्ट्रोऽथ राजासीत्तस्य पुत्रोऽथ कुण्डिकः । हस्ती वितर्कः क्राथश्च कुण्डलश्चापि पञ्चमः । हविःश्रवास्तथेन्द्राभः सुमन्युश्चापराजितः ।।"}, {"c": "1.89", "n": "52", "i": 3174, "v": "प्रतीपस्य त्रयः पुत्रा जज्ञिरे भरतर्षभ । देवापिः शंतनुश्चैव बाह्लीकश्च महारथः ।।"}, {"c": "1.89", "n": "53", "i": 3175, "v": "देवापिस्तु प्रवव्राज तेषां धर्मपरीप्सया । शंतनुश्च महीं लेभे बाह्लीकश्च महारथः ।।"}, {"c": "1.89", "n": "54", "i": 3176, "v": "भरतस्यान्वये जाताः सत्त्ववन्तो महारथाः । देवर्षिकल्पा नृपते बहवो राजसत्तमाः ।।"}, {"c": "1.89", "n": "55", "i": 3177, "v": "एवंविधाश्चाप्यपरे देवकल्पा महारथाः । जाता मनोरन्ववाये ऐलवंशविवर्धनाः ।।"}, {"c": "1.90", "t": "जनमेजय उवाच ।"}, {"c": "1.90", "n": "1", "i": 3178, "v": "श्रुतस्त्वत्तो मया विप्र पूर्वेषां संभवो महान् । उदाराश्चापि वंशेऽस्मिन्राजानो मे परिश्रुताः ।।"}, {"c": "1.90", "n": "2", "i": 3179, "v": "किं तु लघ्वर्थसंयुक्तं प्रियाख्यानं न मामति । प्रीणात्यतो भवान्भूयो विस्तरेण ब्रवीतु मे ।।"}, {"c": "1.90", "n": "3", "i": 3180, "v": "एतामेव कथां दिव्यामा प्रजापतितो मनोः । तेषामाजननं पुण्यं कस्य न प्रीतिमावहेत् ।।"}, {"c": "1.90", "n": "4", "i": 3181, "v": "सद्धर्मगुणमाहात्म्यैरभिवर्धितमुत्तमम् । विष्टभ्य लोकांस्त्रीनेषां यशः स्फीतमवस्थितम् ।।"}, {"c": "1.90", "n": "5", "i": 3182, "v": "गुणप्रभाववीर्यौजःसत्त्वोत्साहवतामहम् । न तृप्यामि कथां शृण्वन्नमृतास्वादसंमिताम् ।।"}, {"c": "1.90", "t": "वैशंपायन उवाच ।"}, {"c": "1.90", "n": "6", "i": 3183, "v": "शृणु राजन्पुरा सम्यङ्मया द्वैपायनाच्छ्रुतम् । प्रोच्यमानमिदं कृत्स्नं स्ववंशजननं शुभम् ।।"}, {"c": "1.90", "n": "7", "i": 3184, "v": "दक्षस्यादितिः । अदितेर्विवस्वान् । विवस्वतो मनुः । मनोरिला । इलायाः पुरूरवाः । पुरूरवस आयुः । आयुषो नहुषः । नहुषस्य ययातिः ।।"}, {"c": "1.90", "n": "8", "i": 3185, "v": "ययातेर्द्वे भार्ये बभूवतुः । उशनसो दुहिता देवयानी वृषपर्वणश्च दुहिता शर्मिष्ठा नाम । अत्रानुवंशो भवति ।।"}, {"c": "1.90", "n": "9", "i": 3186, "v": "यदुं च तुर्वसुं चैव देवयानी व्यजायत । द्रुह्युं चानुं च पूरुं च शर्मिष्ठा वार्षपर्वणी ।।"}, {"c": "1.90", "n": "10", "i": 3187, "v": "तत्र यदोर्यादवाः । पूरोः पौरवाः ।।"}, {"c": "1.90", "n": "11", "i": 3188, "v": "पूरोर्भार्या कौसल्या नाम । तस्यामस्य जज्ञे जनमेजयो नाम । यस्त्रीनश्वमेधानाजहार । विश्वजिता चेष्ट्वा वनं प्रविवेश ।।"}, {"c": "1.90", "n": "12", "i": 3189, "v": "जनमेजयः खल्वनन्तां नामोपयेमे माधवीम् । तस्यामस्य जज्ञे प्राचिन्वान् । यः प्राचीं दिशं जिगाय यावत्सूर्योदयात् । ततस्तस्य प्राचिन्वत्वम् ।।"}, {"c": "1.90", "n": "13", "i": 3190, "v": "प्राचिन्वान्खल्वश्मकीमुपयेमे । तस्यामस्य जज्ञे संयातिः ।।"}, {"c": "1.90", "n": "14", "i": 3191, "v": "संयातिः खलु दृषद्वतो दुहितरं वराङ्गीं नामोपयेमे । तस्यामस्य जज्ञे अहंपातिः ।।"}, {"c": "1.90", "n": "15", "i": 3192, "v": "अहंपातिस्तु खलु कृतवीर्यदुहितरमुपयेमे भानुमतीं नाम । तस्यामस्य जज्ञे सार्वभौमः ।।"}, {"c": "1.90", "n": "16", "i": 3193, "v": "सार्वभौमः खलु जित्वाजहार कैकेयीं सुनन्दां नाम । तस्यामस्य जज्ञे जयत्सेनः ।।"}, {"c": "1.90", "n": "17", "i": 3194, "v": "जयत्सेनः खलु वैदर्भीमुपयेमे सुषुवां नाम । तस्यामस्य जज्ञे अराचीनः ।।"}, {"c": "1.90", "n": "18", "i": 3195, "v": "अराचीनोऽपि वैदर्भीमेवापरामुपयेमे मर्यादां नाम । तस्यामस्य जज्ञे महाभौमः ।।"}, {"c": "1.90", "n": "19", "i": 3196, "v": "महाभौमः खलु प्रासेनजितीमुपयेमे सुयज्ञां नाम । तस्यामस्य जज्ञे अयुतनायी । यः पुरुषमेधानामयुतमानयत् । तदस्यायुतनायित्वम् ।।"}, {"c": "1.90", "n": "20", "i": 3197, "v": "अयुतनायी खलु पृथुश्रवसो दुहितरमुपयेमे भासां नाम । तस्यामस्य जज्ञे अक्रोधनः ।।"}, {"c": "1.90", "n": "21", "i": 3198, "v": "अक्रोधनः खलु कालिङ्गीं करण्डुं नामोपयेमे । तस्यामस्य जज्ञे देवातिथिः ।।"}, {"c": "1.90", "n": "22", "i": 3199, "v": "देवातिथिः खलु वैदेहीमुपयेमे मर्यादां नाम । तस्यामस्य जज्ञे ऋचः ।।"}, {"c": "1.90", "n": "23", "i": 3200, "v": "ऋचः खल्वाङ्गेयीमुपयेमे सुदेवां नाम । तस्यां पुत्रमजनयदृक्षम् ।।"}, {"c": "1.90", "n": "24", "i": 3201, "v": "ऋक्षः खलु तक्षकदुहितरमुपयेमे ज्वालां नाम । तस्यां पुत्रं मतिनारं नामोत्पादयामास ।।"}, {"c": "1.90", "n": "25", "i": 3202, "v": "मतिनारः खलु सरस्वत्यां द्वादशवार्षिकं सत्रमाजहार ।।"}, {"c": "1.90", "n": "26", "i": 3203, "v": "निवृत्ते च सत्रे सरस्वत्यभिगम्य तं भर्तारं वरयामास । तस्यां पुत्रमजनयत्तंसुं नाम ।।"}, {"c": "1.90", "n": "27", "i": 3204, "v": "अत्रानुवंशो भवति ।।"}, {"c": "1.90", "n": "28", "i": 3205, "v": "तंसुं सरस्वती पुत्रं मतिनारादजीजनत् । इलिनं जनयामास कालिन्द्यां तंसुरात्मजम् ।।"}, {"c": "1.90", "n": "29", "i": 3206, "v": "इलिनस्तु रथंतर्यां दुःषन्ताद्यान्पञ्च पुत्रानजनयत् ।।"}, {"c": "1.90", "n": "30", "i": 3207, "v": "दुःषन्तः खलु विश्वामित्रदुहितरं शकुन्तलां नामोपयेमे । तस्यामस्य जज्ञे भरतः । तत्र श्लोकौ भवतः ।।"}, {"c": "1.90", "n": "31", "i": 3208, "v": "माता भस्त्रा पितुः पुत्रो येन जातः स एव सः । भरस्व पुत्रं दुःषन्त मावमंस्थाः शकुन्तलाम् ।।"}, {"c": "1.90", "n": "32", "i": 3209, "v": "रेतोधाः पुत्र उन्नयति नरदेव यमक्षयात् । त्वं चास्य धाता गर्भस्य सत्यमाह शकुन्तला ।।"}, {"c": "1.90", "n": "33", "i": 3210, "v": "ततोऽस्य भरतत्वम् ।।"}, {"c": "1.90", "n": "34", "i": 3211, "v": "भरतः खलु काशेयीमुपयेमे सार्वसेनीं सुनन्दां नाम । तस्यामस्य जज्ञे भुमन्युः ।।"}, {"c": "1.90", "n": "35", "i": 3212, "v": "भुमन्युः खलु दाशार्हीमुपयेमे जयां नाम । तस्यामस्य जज्ञे सुहोत्रः ।।"}, {"c": "1.90", "n": "36", "i": 3213, "v": "सुहोत्रः खल्विक्ष्वाकुकन्यामुपयेमे सुवर्णां नाम । तस्यामस्य जज्ञे हस्ती । य इदं हास्तिनपुरं मापयामास । एतदस्य हास्तिनपुरत्वम् ।।"}, {"c": "1.90", "n": "37", "i": 3214, "v": "हस्ती खलु त्रैगर्तीमुपयेमे यशोधरां नाम । तस्यामस्य जज्ञे विकुण्ठनः ।।"}, {"c": "1.90", "n": "38", "i": 3215, "v": "विकुण्ठनः खलु दाशार्हीमुपयेमे सुदेवां नाम । तस्यामस्य जज्ञेऽजमीढः ।।"}, {"c": "1.90", "n": "39", "i": 3216, "v": "अजमीढस्य चतुर्विंशं पुत्रशतं बभूव कैकेय्यां नागायां गान्धार्यां विमलायामृक्षायां चेति । पृथक्पृथग्वंशकरा नृपतयः । तत्र वंशकरः संवरणः ।।"}, {"c": "1.90", "n": "40", "i": 3217, "v": "संवरणः खलु वैवस्वतीं तपतीं नामोपयेमे । तस्यामस्य जज्ञे कुरुः ।।"}, {"c": "1.90", "n": "41", "i": 3218, "v": "कुरुः खलु दाशार्हीमुपयेमे शुभाङ्गीं नाम । तस्यामस्य जज्ञे विडूरथः ।।"}, {"c": "1.90", "n": "42", "i": 3219, "v": "विडूरथस्तु मागधीमुपयेमे संप्रियां नाम । तस्यामस्य जज्ञेऽरुग्वान्नाम ।।"}, {"c": "1.90", "n": "43", "i": 3220, "v": "अरुग्वान्खलु मागधीमुपयेमेऽमृतां नाम । तस्यामस्य जज्ञे परिक्षित् ।।"}, {"c": "1.90", "n": "44", "i": 3221, "v": "परिक्षित्खलु बाहुदामुपयेमे सुयशां नाम । तस्यामस्य जज्ञे भीमसेनः ।।"}, {"c": "1.90", "n": "45", "i": 3222, "v": "भीमसेनः खलु कैकेयीमुपयेमे सुकुमारीं नाम । तस्यामस्य जज्ञे पर्यश्रवाः । यमाहुः प्रतीपं नाम ।।"}, {"c": "1.90", "n": "46", "i": 3223, "v": "प्रतीपः खलु शैब्यामुपयेमे सुनन्दां नाम । तस्यां पुत्रानुत्पादयामास देवापिं शंतनुं बाह्लीकं चेति ।।"}, {"c": "1.90", "n": "47", "i": 3224, "v": "देवापिः खलु बाल एवारण्यं प्रविवेश । शंतनुस्तु महीपालोऽभवत् । अत्रानुवंशो भवति ।।"}, {"c": "1.90", "n": "48", "i": 3225, "v": "यं यं कराभ्यां स्पृशति जीर्णं स सुखमश्नुते । पुनर्युवा च भवति तस्मात्तं शंतनुं विदुः ।।"}, {"c": "1.90", "n": "49", "i": 3226, "v": "तदस्य शंतनुत्वम् ।।"}, {"c": "1.90", "n": "50", "i": 3227, "v": "शंतनुः खलु गङ्गां भागीरथीमुपयेमे । तस्यामस्य जज्ञे देवव्रतः । यमाहुर्भीष्म इति ।।"}, {"c": "1.90", "n": "51", "i": 3228, "v": "भीष्मः खलु पितुः प्रियचिकीर्षया सत्यवतीमुदवहन्मातरम् । यामाहुर्गन्धकालीति ।।"}, {"c": "1.90", "n": "52", "i": 3229, "v": "तस्यां कानीनो गर्भः पराशराद्द्वैपायनः । तस्यामेव शंतनोर्द्वौ पुत्रौ बभूवतुः । चित्राङ्गदो विचित्रवीर्यश्च ।।"}, {"c": "1.90", "n": "53", "i": 3230, "v": "तयोरप्राप्तयौवन एव चित्राङ्गदो गन्धर्वेण हतः । विचित्रवीर्यस्तु राजा समभवत् ।।"}, {"c": "1.90", "n": "54", "i": 3231, "v": "विचित्रवीर्यः खलु कौसल्यात्मजेऽम्बिकाम्बालिके काशिराजदुहितरावुपयेमे ।।"}, {"c": "1.90", "n": "55", "i": 3232, "v": "विचित्रवीर्यस्त्वनपत्य एव विदेहत्वं प्राप्तः ।।"}, {"c": "1.90", "n": "56", "i": 3233, "v": "ततः सत्यवती चिन्तयामास । दौःषन्तो वंश उच्छिद्यते इति ।।"}, {"c": "1.90", "n": "57", "i": 3234, "v": "सा द्वैपायनमृषिं चिन्तयामास ।।"}, {"c": "1.90", "n": "58", "i": 3235, "v": "स तस्याः पुरतः स्थितः किं करवाणीति ।।"}, {"c": "1.90", "n": "59", "i": 3236, "v": "सा तमुवाच । भ्राता तवानपत्य एव स्वर्यातो विचित्रवीर्यः । साध्वपत्यं तस्योत्पादयेति ।।"}, {"c": "1.90", "n": "60", "i": 3237, "v": "स परमित्युक्त्वा त्रीन्पुत्रानुत्पादयामास धृतराष्ट्रं पाण्डुं विदुरं चेति ।।"}, {"c": "1.90", "n": "61", "i": 3238, "v": "तत्र धृतराष्ट्रस्य राज्ञः पुत्रशतं बभूव गान्धार्यां वरदानाद्द्वैपायनस्य ।।"}, {"c": "1.90", "n": "62", "i": 3239, "v": "तेषां धृतराष्ट्रस्य पुत्राणां चत्वारः प्रधाना बभूवुर्दुर्योधनो दुःशासनो विकर्णश्चित्रसेन इति ।।"}, {"c": "1.90", "n": "63", "i": 3240, "v": "पाण्डोस्तु द्वे भार्ये बभूवतुः कुन्ती माद्री चेत्युभे स्त्रीरत्ने ।।"}, {"c": "1.90", "n": "64", "i": 3241, "v": "अथ पाण्डुर्मृगयां चरन्मैथुनगतमृषिमपश्यन्मृग्यां वर्तमानम् । तथैवाप्लुतमनासादितकामरसमतृप्तं बाणेनाभिजघान ।।"}, {"c": "1.90", "n": "65", "i": 3242, "v": "स बाणविद्ध उवाच पाण्डुम् । चरता धर्ममिमं येन त्वयाभिज्ञेन कामरसस्याहमनवाप्तकामरसोऽभिहतस्तस्मात्त्वमप्येतामवस्थामासाद्यानवाप्तकामरसः पञ्चत्वमाप्स्यसि क्षिप्रमेवेति ।।"}, {"c": "1.90", "n": "66", "i": 3243, "v": "स विवर्णरूपः पाण्डुः शापं परिहरमाणो नोपासर्पत भार्ये ।।"}, {"c": "1.90", "n": "67", "i": 3244, "v": "वाक्यं चोवाच । स्वचापल्यादिदं प्राप्तवानहम् । शृणोमि च नानपत्यस्य लोका सन्तीति ।।"}, {"c": "1.90", "n": "68", "i": 3245, "v": "सा त्वं मदर्थे पुत्रानुत्पादयेति कुन्तीमुवाच ।।"}, {"c": "1.90", "n": "69", "i": 3246, "v": "सा तत्र पुत्रानुत्पादयामास धर्माद्युधिष्ठिरं मारुताद्भीमसेनं शक्रादर्जुनमिति ।।"}, {"c": "1.90", "n": "70", "i": 3247, "v": "स तां हृष्टरूपः पाण्डुरुवाच । इयं ते सपत्न्यनपत्या । साध्वस्यामपत्यमुत्पाद्यतामिति ।।"}, {"c": "1.90", "n": "71", "i": 3248, "v": "स एवमस्त्वित्युक्तः कुन्त्या ।।"}, {"c": "1.90", "n": "72", "i": 3249, "v": "ततो माद्र्यामश्विभ्यां नकुलसहदेवावुत्पादितौ ।।"}, {"c": "1.90", "n": "73", "i": 3250, "v": "माद्रीं खल्वलंकृतां दृष्ट्वा पाण्डुर्भावं चक्रे ।।"}, {"c": "1.90", "n": "74", "i": 3251, "v": "स तां स्पृष्ट्वैव विदेहत्वं प्राप्तः ।।"}, {"c": "1.90", "n": "75", "i": 3252, "v": "तत्रैनं चितास्थं माद्री समन्वारुरोह ।।"}, {"c": "1.90", "n": "76", "i": 3253, "v": "उवाच कुन्तीम् । यमयोरार्ययाप्रमत्तया भवितव्यमिति ।।"}, {"c": "1.90", "n": "77", "i": 3254, "v": "ततस्ते पञ्च पाण्डवाः कुन्त्या सहिता हास्तिनपुरमानीय तापसैर्भीष्मस्य विदुरस्य च निवेदिताः ।।"}, {"c": "1.90", "n": "78", "i": 3255, "v": "तत्रापि जतुगृहे दग्धुं समारब्धा न शकिता विदुरमन्त्रितेन ।।"}, {"c": "1.90", "n": "79", "i": 3256, "v": "ततश्च हिडिम्बमन्तरा हत्वा एकचक्रां गताः ।।"}, {"c": "1.90", "n": "80", "i": 3257, "v": "तस्यामप्येकचक्रायां बकं नाम राक्षसं हत्वा पाञ्चालनगरमभिगताः ।।"}, {"c": "1.90", "n": "81", "i": 3258, "v": "तस्माद्द्रौपदीं भार्यामविन्दन्स्वविषयं चाजग्मुः कुशलिनः ।।"}, {"c": "1.90", "n": "82", "i": 3259, "v": "पुत्रांश्चोत्पादयामासुः । प्रतिविन्ध्यं युधिष्ठिरः । सुतसोमं वृकोदरः । श्रुतकीर्तिमर्जुनः । शतानीकं नकुलः । श्रुतकर्माणं सहदेव इति ।।"}, {"c": "1.90", "n": "83", "i": 3260, "v": "युधिष्ठिरस्तु गोवासनस्य शैब्यस्य देविकां नाम कन्यां स्वयंवरे लेभे । तस्यां पुत्रं जनयामास यौधेयं नाम ।।"}, {"c": "1.90", "n": "84", "i": 3261, "v": "भीमसेनोऽपि काश्यां बलधरां नामोपयेमे वीर्यशुल्काम् । तस्यां पुत्रं सर्वगं नामोत्पादयामास ।।"}, {"c": "1.90", "n": "85", "i": 3262, "v": "अर्जुनः खलु द्वारवतीं गत्वा भगिनीं वासुदेवस्य सुभद्रां नाम भार्यामुदवहत् । तस्यां पुत्रमभिमन्युं नाम जनयामास ।।"}, {"c": "1.90", "n": "86", "i": 3263, "v": "नकुलस्तु चैद्यां करेणुवतीं नाम भार्यामुदवहत् । तस्यां पुत्रं निरमित्रं नामाजनयत् ।।"}, {"c": "1.90", "n": "87", "i": 3264, "v": "सहदेवोऽपि माद्रीमेव स्वयंवरे विजयां नामोपयेमे । तस्यां पुत्रमजनयत्सुहोत्रं नाम ।।"}, {"c": "1.90", "n": "88", "i": 3265, "v": "भीमसेनस्तु पूर्वमेव हिडिम्बायां राक्षस्यां घटोत्कचं नाम पुत्रं जनयामास ।।"}, {"c": "1.90", "n": "89", "i": 3266, "v": "इत्येते एकादश पाण्डवानां पुत्राः ।।"}, {"c": "1.90", "n": "90", "i": 3267, "v": "विराटस्य दुहितरमुत्तरां नामाभिमन्युरुपयेमे । तस्यामस्य परासुर्गर्भोऽजायत ।।"}, {"c": "1.90", "n": "91", "i": 3268, "v": "तमुत्सङ्गेन प्रतिजग्राह पृथा नियोगात्पुरुषोत्तमस्य वासुदेवस्य । षाण्मासिकं गर्भमहमेनं जीवयिष्यामीति ।।"}, {"c": "1.90", "n": "92", "i": 3269, "v": "संजीवयित्वा चैनमुवाच । परिक्षीणे कुले जातो भवत्वयं परिक्षिन्नामेति ।।"}, {"c": "1.90", "n": "93", "i": 3270, "v": "परिक्षित्तु खलु माद्रवतीं नामोपयेमे । तस्यामस्य जनमेजयः ।।"}, {"c": "1.90", "n": "94", "i": 3271, "v": "जनमेजयात्तु वपुष्टमायां द्वौ पुत्रौ शतानीकः शङ्कुश्च ।।"}, {"c": "1.90", "n": "95", "i": 3272, "v": "शतानीकस्तु खलु वैदेहीमुपयेमे । तस्यामस्य जज्ञे पुत्रोऽश्वमेधदत्तः ।।"}, {"c": "1.90", "n": "96", "i": 3273, "v": "इत्येष पूरोर्वंशस्तु पाण्डवानां च कीर्तितः । पूरोर्वंशमिमं श्रुत्वा सर्वपापैः प्रमुच्यते ।।"}, {"c": "1.91", "t": "वैशंपायन उवाच ।"}, {"c": "1.91", "n": "1", "i": 3274, "v": "इक्ष्वाकुवंशप्रभवो राजासीत्पृथिवीपतिः । महाभिष इति ख्यातः सत्यवाक्सत्यविक्रमः ।।"}, {"c": "1.91", "n": "2", "i": 3275, "v": "सोऽश्वमेधसहस्रेण वाजपेयशतेन च । तोषयामास देवेन्द्रं स्वर्गं लेभे ततः प्रभुः ।।"}, {"c": "1.91", "n": "3", "i": 3276, "v": "ततः कदाचिद्ब्रह्माणमुपासां चक्रिरे सुराः । तत्र राजर्षयो आसन्स च राजा महाभिषः ।।"}, {"c": "1.91", "n": "4", "i": 3277, "v": "अथ गङ्गा सरिच्छ्रेष्ठा समुपायात्पितामहम् । तस्या वासः समुद्धूतं मारुतेन शशिप्रभम् ।।"}, {"c": "1.91", "n": "5", "i": 3278, "v": "ततोऽभवन्सुरगणाः सहसावाङ्मुखास्तदा । महाभिषस्तु राजर्षिरशङ्को दृष्टवान्नदीम् ।।"}, {"c": "1.91", "n": "6", "i": 3279, "v": "अपध्यातो भगवता ब्रह्मणा स महाभिषः । उक्तश्च जातो मर्त्येषु पुनर्लोकानवाप्स्यसि ।।"}, {"c": "1.91", "n": "7", "i": 3280, "v": "स चिन्तयित्वा नृपतिर्नृपान्सर्वांस्तपोधनान् । प्रतीपं रोचयामास पितरं भूरिवर्चसम् ।।"}, {"c": "1.91", "n": "8", "i": 3281, "v": "महाभिषं तु तं दृष्ट्वा नदी धैर्याच्च्युतं नृपम् । तमेव मनसाध्यायमुपावर्तत्सरिद्वरा ।।"}, {"c": "1.91", "n": "9", "i": 3282, "v": "सा तु विध्वस्तवपुषः कश्मलाभिहतौजसः । ददर्श पथि गच्छन्ती वसून्देवान्दिवौकसः ।।"}, {"c": "1.91", "n": "10", "i": 3283, "v": "तथारूपांश्च तान्दृष्ट्वा पप्रच्छ सरितां वरा । किमिदं नष्टरूपाः स्थ कच्चित्क्षेमं दिवौकसाम् ।।"}, {"c": "1.91", "n": "11", "i": 3284, "v": "तामूचुर्वसवो देवाः शप्ताः स्मो वै महानदि । अल्पेऽपराधे संरम्भाद्वसिष्ठेन महात्मना ।।"}, {"c": "1.91", "n": "12", "i": 3285, "v": "विमूढा हि वयं सर्वे प्रच्छन्नमृषिसत्तमम् । संध्यां वसिष्ठमासीनं तमत्यभिसृताः पुरा ।।"}, {"c": "1.91", "n": "13", "i": 3286, "v": "तेन कोपाद्वयं शप्ता योनौ संभवतेति ह । न शक्यमन्यथा कर्तुं यदुक्तं ब्रह्मवादिना ।।"}, {"c": "1.91", "n": "14", "i": 3287, "v": "त्वं तस्मान्मानुषी भूत्वा सूष्व पुत्रान्वसून्भुवि । न मानुषीणां जठरं प्रविशेमाशुभं वयम् ।।"}, {"c": "1.91", "n": "15", "i": 3288, "v": "इत्युक्ता तान्वसून्गङ्गा तथेत्युक्त्वाब्रवीदिदम् । मर्त्येषु पुरुषश्रेष्ठः को वः कर्ता भविष्यति ।।"}, {"c": "1.91", "t": "वसव ऊचुः ।"}, {"c": "1.91", "n": "16", "i": 3289, "v": "प्रतीपस्य सुतो राजा शंतनुर्नाम धार्मिकः । भविता मानुषे लोके स नः कर्ता भविष्यति ।।"}, {"c": "1.91", "t": "गङ्गोवाच ।"}, {"c": "1.91", "n": "17", "i": 3290, "v": "ममाप्येवं मतं देवा यथावदत मानघाः । प्रियं तस्य करिष्यामि युष्माकं चैतदीप्सितम् ।।"}, {"c": "1.91", "t": "वसव ऊचुः ।"}, {"c": "1.91", "n": "18", "i": 3291, "v": "जातान्कुमारान्स्वानप्सु प्रक्षेप्तुं वै त्वमर्हसि । यथा नचिरकालं नो निष्कृतिः स्यात्त्रिलोकगे ।।"}, {"c": "1.91", "t": "गङ्गोवाच ।"}, {"c": "1.91", "n": "19", "i": 3292, "v": "एवमेतत्करिष्यामि पुत्रस्तस्य विधीयताम् । नास्य मोघः संगमः स्यात्पुत्रहेतोर्मया सह ।।"}, {"c": "1.91", "t": "वसव ऊचुः ।"}, {"c": "1.91", "n": "20", "i": 3293, "v": "तुरीयार्धं प्रदास्यामो वीर्यस्यैकैकशो वयम् । तेन वीर्येण पुत्रस्ते भविता तस्य चेप्सितः ।।"}, {"c": "1.91", "n": "21", "i": 3294, "v": "न संपत्स्यति मर्त्येषु पुनस्तस्य तु संततिः । तस्मादपुत्रः पुत्रस्ते भविष्यति स वीर्यवान् ।।"}, {"c": "1.91", "t": "वैशंपायन उवाच ।"}, {"c": "1.91", "n": "22", "i": 3295, "v": "एवं ते समयं कृत्वा गङ्गया वसवः सह । जग्मुः प्रहृष्टमनसो यथासंकल्पमञ्जसा ।।"}, {"c": "1.92", "t": "वैशंपायन उवाच ।"}, {"c": "1.92", "n": "1", "i": 3296, "v": "ततः प्रतीपो राजा स सर्वभूतहिते रतः । निषसाद समा बह्वीर्गङ्गातीरगतो जपन् ।।"}, {"c": "1.92", "n": "2", "i": 3297, "v": "तस्य रूपगुणोपेता गङ्गा श्रीरिव रूपिणी । उत्तीर्य सलिलात्तस्माल्लोभनीयतमाकृतिः ।।"}, {"c": "1.92", "n": "3", "i": 3298, "v": "अधीयानस्य राजर्षेर्दिव्यरूपा मनस्विनी । दक्षिणं शालसंकाशमूरुं भेजे शुभानना ।।"}, {"c": "1.92", "n": "4", "i": 3299, "v": "प्रतीपस्तु महीपालस्तामुवाच मनस्विनीम् । करवाणि किं ते कल्याणि प्रियं यत्तेऽभिकाङ्क्षितम् ।।"}, {"c": "1.92", "t": "स्त्र्युवाच ।"}, {"c": "1.92", "n": "5", "i": 3300, "v": "त्वामहं कामये राजन्कुरुश्रेष्ठ भजस्व माम् । त्यागः कामवतीनां हि स्त्रीणां सद्भिर्विगर्हितः ।।"}, {"c": "1.92", "t": "प्रतीप उवाच ।"}, {"c": "1.92", "n": "6", "i": 3301, "v": "नाहं परस्त्रियं कामाद्गच्छेयं वरवर्णिनि । न चासवर्णां कल्याणि धर्म्यं तद्विद्धि मे व्रतम् ।।"}, {"c": "1.92", "t": "स्त्र्युवाच ।"}, {"c": "1.92", "n": "7", "i": 3302, "v": "नाश्रेयस्यस्मि नागम्या न वक्तव्या च कर्हिचित् । भज मां भजमानां त्वं राजन्कन्यां वरस्त्रियम् ।।"}, {"c": "1.92", "t": "प्रतीप उवाच ।"}, {"c": "1.92", "n": "8", "i": 3303, "v": "मयातिवृत्तमेतत्ते यन्मां चोदयसि प्रियम् । अन्यथा प्रतिपन्नं मां नाशयेद्धर्मविप्लवः ।।"}, {"c": "1.92", "n": "9", "i": 3304, "v": "प्राप्य दक्षिणमूरुं मे त्वमाश्लिष्टा वराङ्गने । अपत्यानां स्नुषाणां च भीरु विद्ध्येतदासनम् ।।"}, {"c": "1.92", "n": "10", "i": 3305, "v": "सव्यतः कामिनीभागस्त्वया स च विवर्जितः । तस्मादहं नाचरिष्ये त्वयि कामं वराङ्गने ।।"}, {"c": "1.92", "n": "11", "i": 3306, "v": "स्नुषा मे भव कल्याणि पुत्रार्थे त्वां वृणोम्यहम् । स्नुषापक्षं हि वामोरु त्वमागम्य समाश्रिता ।।"}, {"c": "1.92", "t": "स्त्र्युवाच ।"}, {"c": "1.92", "n": "12", "i": 3307, "v": "एवमप्यस्तु धर्मज्ञ संयुज्येयं सुतेन ते । त्वद्भक्त्यैव भजिष्यामि प्रख्यातं भारतं कुलम् ।।"}, {"c": "1.92", "n": "13", "i": 3308, "v": "पृथिव्यां पार्थिवा ये च तेषां यूयं परायणम् । गुणा न हि मया शक्या वक्तुं वर्षशतैरपि । कुलस्य ये वः प्रस्थितास्तत्साधुत्वमनुत्तमम् ।।"}, {"c": "1.92", "n": "14", "i": 3309, "v": "स मे नाभिजनज्ञः स्यादाचरेयं च यद्विभो । तत्सर्वमेव पुत्रस्ते न मीमांसेत कर्हिचित् ।।"}, {"c": "1.92", "n": "15", "i": 3310, "v": "एवं वसन्ती पुत्रे ते वर्धयिष्याम्यहं प्रियम् । पुत्रैः पुण्यैः प्रियैश्चापि स्वर्गं प्राप्स्यति ते सुतः ।।"}, {"c": "1.92", "t": "वैशंपायन उवाच ।"}, {"c": "1.92", "n": "16", "i": 3311, "v": "तथेत्युक्त्वा तु सा राजंस्तत्रैवान्तरधीयत । पुत्रजन्म प्रतीक्षंस्तु स राजा तदधारयत् ।।"}, {"c": "1.92", "n": "17", "i": 3312, "v": "एतस्मिन्नेव काले तु प्रतीपः क्षत्रियर्षभः । तपस्तेपे सुतस्यार्थे सभार्यः कुरुनन्दन ।।"}, {"c": "1.92", "n": "18", "i": 3313, "v": "तयोः समभवत्पुत्रो वृद्धयोः स महाभिषः । शान्तस्य जज्ञे संतानस्तस्मादासीत्स शंतनुः ।।"}, {"c": "1.92", "n": "19", "i": 3314, "v": "संस्मरंश्चाक्षयाँल्लोकान्विजितान्स्वेन कर्मणा । पुण्यकर्मकृदेवासीच्छंतनुः कुरुसत्तम ।।"}, {"c": "1.92", "n": "20", "i": 3315, "v": "प्रतीपः शंतनुं पुत्रं यौवनस्थं ततोऽन्वशात् । पुरा मां स्त्री समभ्यागाच्छंतनो भूतये तव ।।"}, {"c": "1.92", "n": "21", "i": 3316, "v": "त्वामाव्रजेद्यदि रहः सा पुत्र वरवर्णिनी । कामयानाभिरूपाढ्या दिव्या स्त्री पुत्रकाम्यया । सा त्वया नानुयोक्तव्या कासि कस्यासि वाङ्गने ।।"}, {"c": "1.92", "n": "22", "i": 3317, "v": "यच्च कुर्यान्न तत्कार्यं प्रष्टव्या सा त्वयानघ । मन्नियोगाद्भजन्तीं तां भजेथा इत्युवाच तम् ।।"}, {"c": "1.92", "n": "23", "i": 3318, "v": "एवं संदिश्य तनयं प्रतीपः शंतनुं तदा । स्वे च राज्येऽभिषिच्यैनं वनं राजा विवेश ह ।।"}, {"c": "1.92", "n": "24", "i": 3319, "v": "स राजा शंतनुर्धीमान्ख्यातः पृथ्व्यां धनुर्धरः । बभूव मृगयाशीलः सततं वनगोचरः ।।"}, {"c": "1.92", "n": "25", "i": 3320, "v": "स मृगान्महिषांश्चैव विनिघ्नन्राजसत्तमः । गङ्गामनुचचारैकः सिद्धचारणसेविताम् ।।"}, {"c": "1.92", "n": "26", "i": 3321, "v": "स कदाचिन्महाराज ददर्श परमस्त्रियम् । जाज्वल्यमानां वपुषा साक्षात्पद्मामिव श्रियम् ।।"}, {"c": "1.92", "n": "27", "i": 3322, "v": "सर्वानवद्यां सुदतीं दिव्याभरणभूषिताम् । सूक्ष्माम्बरधरामेकां पद्मोदरसमप्रभाम् ।।"}, {"c": "1.92", "n": "28", "i": 3323, "v": "तां दृष्ट्वा हृष्टरोमाभूद्विस्मितो रूपसंपदा । पिबन्निव च नेत्राभ्यां नातृप्यत नराधिपः ।।"}, {"c": "1.92", "n": "29", "i": 3324, "v": "सा च दृष्ट्वैव राजानं विचरन्तं महाद्युतिम् । स्नेहादागतसौहार्दा नातृप्यत विलासिनी ।।"}, {"c": "1.92", "n": "30", "i": 3325, "v": "तामुवाच ततो राजा सान्त्वयञ्श्लक्ष्णया गिरा । देवी वा दानवी वा त्वं गन्धर्वी यदि वाप्सराः ।।"}, {"c": "1.92", "n": "31", "i": 3326, "v": "यक्षी वा पन्नगी वापि मानुषी वा सुमध्यमे । या वा त्वं सुरगर्भाभे भार्या मे भव शोभने ।।"}, {"c": "1.92", "n": "32", "i": 3327, "v": "एतच्छ्रुत्वा वचो राज्ञः सस्मितं मृदु वल्गु च । वसूनां समयं स्मृत्वा अभ्यगच्छदनिन्दिता ।।"}, {"c": "1.92", "n": "33", "i": 3328, "v": "उवाच चैव राज्ञः सा ह्लादयन्ती मनो गिरा । भविष्यामि महीपाल महिषी ते वशानुगा ।।"}, {"c": "1.92", "n": "34", "i": 3329, "v": "यत्तु कुर्यामहं राजञ्शुभं वा यदि वाशुभम् । न तद्वारयितव्यास्मि न वक्तव्या तथाप्रियम् ।।"}, {"c": "1.92", "n": "35", "i": 3330, "v": "एवं हि वर्तमानेऽहं त्वयि वत्स्यामि पार्थिव । वारिता विप्रियं चोक्ता त्यजेयं त्वामसंशयम् ।।"}, {"c": "1.92", "n": "36", "i": 3331, "v": "तथेति राज्ञा सा तूक्ता तदा भरतसत्तम । प्रहर्षमतुलं लेभे प्राप्य तं पार्थिवोत्तमम् ।।"}, {"c": "1.92", "n": "37", "i": 3332, "v": "आसाद्य शंतनुस्तां च बुभुजे कामतो वशी । न प्रष्टव्येति मन्वानो न स तां किंचिदूचिवान् ।।"}, {"c": "1.92", "n": "38", "i": 3333, "v": "स तस्याः शीलवृत्तेन रूपौदार्यगुणेन च । उपचारेण च रहस्तुतोष जगतीपतिः ।।"}, {"c": "1.92", "n": "39", "i": 3334, "v": "दिव्यरूपा हि सा देवी गङ्गा त्रिपथगा नदी । मानुषं विग्रहं श्रीमत्कृत्वा सा वरवर्णिनी ।।"}, {"c": "1.92", "n": "40", "i": 3335, "v": "भाग्योपनतकामस्य भार्येवोपस्थिताभवत् । शंतनो राजसिंहस्य देवराजसमद्युतेः ।।"}, {"c": "1.92", "n": "41", "i": 3336, "v": "संभोगस्नेहचातुर्यैर्हावलास्यैर्मनोहरैः । राजानं रमयामास यथा रेमे तथैव सः ।।"}, {"c": "1.92", "n": "42", "i": 3337, "v": "स राजा रतिसक्तत्वादुत्तमस्त्रीगुणैर्हृतः । संवत्सरानृतून्मासान्न बुबोध बहून्गतान् ।।"}, {"c": "1.92", "n": "43", "i": 3338, "v": "रममाणस्तया सार्धं यथाकामं जनेश्वरः । अष्टावजनयत्पुत्रांस्तस्याममरवर्णिनः ।।"}, {"c": "1.92", "n": "44", "i": 3339, "v": "जातं जातं च सा पुत्रं क्षिपत्यम्भसि भारत । प्रीणामि त्वाहमित्युक्त्वा गङ्गास्रोतस्यमज्जयत् ।।"}, {"c": "1.92", "n": "45", "i": 3340, "v": "तस्य तन्न प्रियं राज्ञः शंतनोरभवत्तदा । न च तां किंचनोवाच त्यागाद्भीतो महीपतिः ।।"}, {"c": "1.92", "n": "46", "i": 3341, "v": "अथ तामष्टमे पुत्रे जाते प्रहसितामिव । उवाच राजा दुःखार्तः परीप्सन्पुत्रमात्मनः ।।"}, {"c": "1.92", "n": "47", "i": 3342, "v": "मा वधीः कासि कस्यासि किं हिंससि सुतानिति । पुत्रघ्नि सुमहत्पापं मा प्रापस्तिष्ठ गर्हिते ।।"}, {"c": "1.92", "t": "स्त्र्युवाच ।"}, {"c": "1.92", "n": "48", "i": 3343, "v": "पुत्रकाम न ते हन्मि पुत्रं पुत्रवतां वर । जीर्णस्तु मम वासोऽयं यथा स समयः कृतः ।।"}, {"c": "1.92", "n": "49", "i": 3344, "v": "अहं गङ्गा जह्नुसुता महर्षिगणसेविता । देवकार्यार्थसिद्ध्यर्थमुषिटाहं त्वया सह ।।"}, {"c": "1.92", "n": "50", "i": 3345, "v": "अष्टेमे वसवो देवा महाभागा महौजसः । वसिष्ठशापदोषेण मानुषत्वमुपागताः ।।"}, {"c": "1.92", "n": "51", "i": 3346, "v": "तेषां जनयिता नान्यस्त्वदृते भुवि विद्यते । मद्विधा मानुषी धात्री न चैवास्तीह काचन ।।"}, {"c": "1.92", "n": "52", "i": 3347, "v": "तस्मात्तज्जननीहेतोर्मानुषत्वमुपागता । जनयित्वा वसूनष्टौ जिता लोकास्त्वयाक्षयाः ।।"}, {"c": "1.92", "n": "53", "i": 3348, "v": "देवानां समयस्त्वेष वसूनां संश्रुतो मया । जातं जातं मोक्षयिष्ये जन्मतो मानुषादिति ।।"}, {"c": "1.92", "n": "54", "i": 3349, "v": "तत्ते शापाद्विनिर्मुक्ता आपवस्य महात्मनः । स्वस्ति तेऽस्तु गमिष्यामि पुत्रं पाहि महाव्रतम् ।।"}, {"c": "1.92", "n": "55", "i": 3350, "v": "एष पर्यायवासो मे वसूनां संनिधौ कृतः । मत्प्रसूतं विजानीहि गङ्गादत्तमिमं सुतम् ।।"}, {"c": "1.93", "t": "शंतनुरुवाच ।"}, {"c": "1.93", "n": "1", "i": 3351, "v": "आपवो नाम को न्वेष वसूनां किं च दुष्कृतम् । यस्याभिशापात्ते सर्वे मानुषीं तनुमागताः ।।"}, {"c": "1.93", "n": "2", "i": 3352, "v": "अनेन च कुमारेण गङ्गादत्तेन किं कृतम् । यस्य चैव कृतेनायं मानुषेषु निवत्स्यति ।।"}, {"c": "1.93", "n": "3", "i": 3353, "v": "ईशानाः सर्वलोकस्य वसवस्ते च वै कथम् । मानुषेषूदपद्यन्त तन्ममाचक्ष्व जाह्नवि ।।"}, {"c": "1.93", "t": "वैशंपायन उवाच ।"}, {"c": "1.93", "n": "4", "i": 3354, "v": "सैवमुक्ता ततो गङ्गा राजानमिदमब्रवीत् । भर्तारं जाह्नवी देवी शंतनुं पुरुषर्षभम् ।।"}, {"c": "1.93", "n": "5", "i": 3355, "v": "यं लेभे वरुणः पुत्रं पुरा भरतसत्तम । वसिष्ठो नाम स मुनिः ख्यात आपव इत्युत ।।"}, {"c": "1.93", "n": "6", "i": 3356, "v": "तस्याश्रमपदं पुण्यं मृगपक्षिगणान्वितम् । मेरोः पार्श्वे नगेन्द्रस्य सर्वर्तुकुसुमावृतम् ।।"}, {"c": "1.93", "n": "7", "i": 3357, "v": "स वारुणिस्तपस्तेपे तस्मिन्भरतसत्तम । वने पुण्यकृतां श्रेष्ठः स्वादुमूलफलोदके ।।"}, {"c": "1.93", "n": "8", "i": 3358, "v": "दक्षस्य दुहिता या तु सुरभीत्यतिगर्विता । गां प्रजाता तु सा देवी कश्यपाद्भरतर्षभ ।।"}, {"c": "1.93", "n": "9", "i": 3359, "v": "अनुग्रहार्थं जगतः सर्वकामदुघां वराम् । तां लेभे गां तु धर्मात्मा होमधेनुं स वारुणिः ।।"}, {"c": "1.93", "n": "10", "i": 3360, "v": "सा तस्मिंस्तापसारण्ये वसन्ती मुनिसेविते । चचार रम्ये धर्म्ये च गौरपेतभया तदा ।।"}, {"c": "1.93", "n": "11", "i": 3361, "v": "अथ तद्वनमाजग्मुः कदाचिद्भरतर्षभ । पृथ्वाद्या वसवः सर्वे देवदेवर्षिसेवितम् ।।"}, {"c": "1.93", "n": "12", "i": 3362, "v": "ते सदारा वनं तच्च व्यचरन्त समन्ततः । रेमिरे रमणीयेषु पर्वतेषु वनेषु च ।।"}, {"c": "1.93", "n": "13", "i": 3363, "v": "तत्रैकस्य तु भार्या वै वसोर्वासवविक्रम । सा चरन्ती वने तस्मिन्गां ददर्श सुमध्यमा । या सा वसिष्ठस्य मुनेः सर्वकामधुगुत्तमा ।।"}, {"c": "1.93", "n": "14", "i": 3364, "v": "सा विस्मयसमाविष्टा शीलद्रविणसंपदा । दिवे वै दर्शयामास तां गां गोवृषभेक्षण ।।"}, {"c": "1.93", "n": "15", "i": 3365, "v": "स्वापीनां च सुदोग्ध्रीं च सुवालधिमुखां शुभाम् । उपपन्नां गुणैः सर्वैः शीलेनानुत्तमेन च ।।"}, {"c": "1.93", "n": "16", "i": 3366, "v": "एवंगुणसमायुक्तां वसवे वसुनन्दिनी । दर्शयामास राजेन्द्र पुरा पौरवनन्दन ।।"}, {"c": "1.93", "n": "17", "i": 3367, "v": "द्यौस्तदा तां तु दृष्ट्वैव गां गजेन्द्रेन्द्रविक्रम । उवाच राजंस्तां देवीं तस्या रूपगुणान्वदन् ।।"}, {"c": "1.93", "n": "18", "i": 3368, "v": "एषा गौरुत्तमा देवि वारुणेरसितेक्षणे । ऋषेस्तस्य वरारोहे यस्येदं वनमुत्तमम् ।।"}, {"c": "1.93", "n": "19", "i": 3369, "v": "अस्याः क्षीरं पिबेन्मर्त्यः स्वादु यो वै सुमध्यमे । दश वर्षसहस्राणि स जीवेत्स्थिरयौवनः ।।"}, {"c": "1.93", "n": "20", "i": 3370, "v": "एतच्छ्रुत्वा तु सा देवी नृपोत्तम सुमध्यमा । तमुवाचानवद्याङ्गी भर्तारं दीप्ततेजसम् ।।"}, {"c": "1.93", "n": "21", "i": 3371, "v": "अस्ति मे मानुषे लोके नरदेवात्मजा सखी । नाम्ना जिनवती नाम रूपयौवनशालिनी ।।"}, {"c": "1.93", "n": "22", "i": 3372, "v": "उशीनरस्य राजर्षेः सत्यसंधस्य धीमतः । दुहिता प्रथिता लोके मानुषे रूपसंपदा ।।"}, {"c": "1.93", "n": "23", "i": 3373, "v": "तस्या हेतोर्महाभाग सवत्सां गां ममेप्सिताम् । आनयस्वामरश्रेष्ठ त्वरितं पुण्यवर्धन ।।"}, {"c": "1.93", "n": "24", "i": 3374, "v": "यावदस्याः पयः पीत्वा सा सखी मम मानद । मानुषेषु भवत्वेका जरारोगविवर्जिता ।।"}, {"c": "1.93", "n": "25", "i": 3375, "v": "एतन्मम महाभाग कर्तुमर्हस्यनिन्दित । प्रियं प्रियतरं ह्यस्मान्नास्ति मेऽन्यत्कथंचन ।।"}, {"c": "1.93", "n": "26", "i": 3376, "v": "एतच्छ्रुत्वा वचस्तस्या देव्याः प्रियचिकीर्षया । पृथ्वाद्यैर्भ्रातृभिः सार्धं द्यौस्तदा तां जहार गाम् ।।"}, {"c": "1.93", "n": "27", "i": 3377, "v": "तया कमलपत्राक्ष्या नियुक्तो द्यौस्तदा नृप । ऋषेस्तस्य तपस्तीव्रं न शशाक निरीक्षितुम् । हृता गौः सा तदा तेन प्रपातस्तु न तर्कितः ।।"}, {"c": "1.93", "n": "28", "i": 3378, "v": "अथाश्रमपदं प्राप्तः फलान्यादाय वारुणिः । न चापश्यत गां तत्र सवत्सां काननोत्तमे ।।"}, {"c": "1.93", "n": "29", "i": 3379, "v": "ततः स मृगयामास वने तस्मिंस्तपोधनः । नाध्यगच्छच्च मृगयंस्तां गां मुनिरुदारधीः ।।"}, {"c": "1.93", "n": "30", "i": 3380, "v": "ज्ञात्वा तथापनीतां तां वसुभिर्दिव्यदर्शनः । ययौ क्रोधवशं सद्यः शशाप च वसूंस्तदा ।।"}, {"c": "1.93", "n": "31", "i": 3381, "v": "यस्मान्मे वसवो जह्रुर्गां वै दोग्ध्रीं सुवालधिम् । तस्मात्सर्वे जनिष्यन्ति मानुषेषु न संशयः ।।"}, {"c": "1.93", "n": "32", "i": 3382, "v": "एवं शशाप भगवान्वसूंस्तान्मुनिसत्तमः । वशं कोपस्य संप्राप्त आपवो भरतर्षभ ।।"}, {"c": "1.93", "n": "33", "i": 3383, "v": "शप्त्वा च तान्महाभागस्तपस्येव मनो दधे । एवं स शप्तवान्राजन्वसूनष्टौ तपोधनः । महाप्रभावो ब्रह्मर्षिर्देवान्रोषसमन्वितः ।।"}, {"c": "1.93", "n": "34", "i": 3384, "v": "अथाश्रमपदं प्राप्य तं स्म भूयो महात्मनः । शप्ताः स्म इति जानन्त ऋषिं तमुपचक्रमुः ।।"}, {"c": "1.93", "n": "35", "i": 3385, "v": "प्रसादयन्तस्तमृषिं वसवः पार्थिवर्षभ । न लेभिरे च तस्मात्ते प्रसादमृषिसत्तमात् । आपवात्पुरुषव्याघ्र सर्वधर्मविशारदात् ।।"}, {"c": "1.93", "n": "36", "i": 3386, "v": "उवाच च स धर्मात्मा सप्त यूयं धरादयः । अनु संवत्सराच्छापमोक्षं वै समवाप्स्यथ ।।"}, {"c": "1.93", "n": "37", "i": 3387, "v": "अयं तु यत्कृते यूयं मया शप्ताः स वत्स्यति । द्यौस्तदा मानुषे लोके दीर्घकालं स्वकर्मणा ।।"}, {"c": "1.93", "n": "38", "i": 3388, "v": "नानृतं तच्चिकीर्षामि युष्मान्क्रुद्धो यदब्रुवम् । न प्रजास्यति चाप्येष मानुषेषु महामनाः ।।"}, {"c": "1.93", "n": "39", "i": 3389, "v": "भविष्यति च धर्मात्मा सर्वशास्त्रविशारदः । पितुः प्रियहिते युक्तः स्त्रीभोगान्वर्जयिष्यति । एवमुक्त्वा वसून्सर्वाञ्जगाम भगवानृषिः ।।"}, {"c": "1.93", "n": "40", "i": 3390, "v": "ततो मामुपजग्मुस्ते समस्ता वसवस्तदा । अयाचन्त च मां राजन्वरं स च मया कृतः । जाताञ्जातान्प्रक्षिपास्मान्स्वयं गङ्गे त्वमम्भसि ।।"}, {"c": "1.93", "n": "41", "i": 3391, "v": "एवं तेषामहं सम्यक्शप्तानां राजसत्तम । मोक्षार्थं मानुषाल्लोकाद्यथावत्कृतवत्यहम् ।।"}, {"c": "1.93", "n": "42", "i": 3392, "v": "अयं शापादृषेस्तस्य एक एव नृपोत्तम । द्यौ राजन्मानुषे लोके चिरं वत्स्यति भारत ।।"}, {"c": "1.93", "n": "43", "i": 3393, "v": "एतदाख्याय सा देवी तत्रैवान्तरधीयत । आदाय च कुमारं तं जगामाथ यथेप्सितम् ।।"}, {"c": "1.93", "n": "44", "i": 3394, "v": "स तु देवव्रतो नाम गाङ्गेय इति चाभवत् । द्विनामा शंतनोः पुत्रः शंतनोरधिको गुणैः ।।"}, {"c": "1.93", "n": "45", "i": 3395, "v": "शंतनुश्चापि शोकार्तो जगाम स्वपुरं ततः । तस्याहं कीर्तयिष्यामि शंतनोरमितान्गुणान् ।।"}, {"c": "1.93", "n": "46", "i": 3396, "v": "महाभाग्यं च नृपतेर्भारतस्य यशस्विनः । यस्येतिहासो द्युतिमान्महाभारतमुच्यते ।।"}, {"c": "1.94", "t": "वैशंपायन उवाच ।"}, {"c": "1.94", "n": "1", "i": 3397, "v": "स एवं शंतनुर्धीमान्देवराजर्षिसत्कृतः । धर्मात्मा सर्वलोकेषु सत्यवागिति विश्रुतः ।।"}, {"c": "1.94", "n": "2", "i": 3398, "v": "दमो दानं क्षमा बुद्धिर्ह्रीर्धृतिस्तेज उत्तमम् । नित्यान्यासन्महासत्त्वे शंतनौ पुरुषर्षभे ।।"}, {"c": "1.94", "n": "3", "i": 3399, "v": "एवं स गुणसंपन्नो धर्मार्थकुशलो नृपः । आसीद्भरतवंशस्य गोप्ता साधुजनस्य च ।।"}, {"c": "1.94", "n": "4", "i": 3400, "v": "कम्बुग्रीवः पृथुव्यंसो मत्तवारणविक्रमः । धर्म एव परः कामादर्थाच्चेति व्यवस्थितः ।।"}, {"c": "1.94", "n": "5", "i": 3401, "v": "एतान्यासन्महासत्त्वे शंतनौ भरतर्षभ । न चास्य सदृशः कश्चित्क्षत्रियो धर्मतोऽभवत् ।।"}, {"c": "1.94", "n": "6", "i": 3402, "v": "वर्तमानं हि धर्मे स्वे सर्वधर्मविदां वरम् । तं महीपा महीपालं राजराज्येऽभ्यषेचयन् ।।"}, {"c": "1.94", "n": "7", "i": 3403, "v": "वीतशोकभयाबाधाः सुखस्वप्नविबोधनाः । प्रति भारतगोप्तारं समपद्यन्त भूमिपाः ।।"}, {"c": "1.94", "n": "8", "i": 3404, "v": "शंतनुप्रमुखैर्गुप्ते लोके नृपतिभिस्तदा । नियमात्सर्ववर्णानां ब्रह्मोत्तरमवर्तत ।।"}, {"c": "1.94", "n": "9", "i": 3405, "v": "ब्रह्म पर्यचरत्क्षत्रं विशः क्षत्रमनुव्रताः । ब्रह्मक्षत्रानुरक्ताश्च शूद्राः पर्यचरन्विशः ।।"}, {"c": "1.94", "n": "10", "i": 3406, "v": "स हास्तिनपुरे रम्ये कुरूणां पुटभेदने । वसन्सागरपर्यन्तामन्वशाद्वै वसुंधराम् ।।"}, {"c": "1.94", "n": "11", "i": 3407, "v": "स देवराजसदृशो धर्मज्ञः सत्यवागृजुः । दानधर्मतपोयोगाच्छ्रिया परमया युतः ।।"}, {"c": "1.94", "n": "12", "i": 3408, "v": "अरागद्वेषसंयुक्तः सोमवत्प्रियदर्शनः । तेजसा सूर्यसंकाशो वायुवेगसमो जवे । अन्तकप्रतिमः कोपे क्षमया पृथिवीसमः ।।"}, {"c": "1.94", "n": "13", "i": 3409, "v": "वधः पशुवराहाणां तथैव मृगपक्षिणाम् । शंतनौ पृथिवीपाले नावर्तत वृथा नृप ।।"}, {"c": "1.94", "n": "14", "i": 3410, "v": "धर्मब्रह्मोत्तरे राज्ये शंतनुर्विनयात्मवान् । समं शशास भूतानि कामरागविवर्जितः ।।"}, {"c": "1.94", "n": "15", "i": 3411, "v": "देवर्षिपितृयज्ञार्थमारभ्यन्त तदा क्रियाः । न चाधर्मेण केषांचित्प्राणिनामभवद्वधः ।।"}, {"c": "1.94", "n": "16", "i": 3412, "v": "असुखानामनाथानां तिर्यग्योनिषु वर्तताम् । स एव राजा भूतानां सर्वेषामभवत्पिता ।।"}, {"c": "1.94", "n": "17", "i": 3413, "v": "तस्मिन्कुरुपतिश्रेष्ठे राजराजेश्वरे सति । श्रिता वागभवत्सत्यं दानधर्माश्रितं मनः ।।"}, {"c": "1.94", "n": "18", "i": 3414, "v": "स समाः षोडशाष्टौ च चतस्रोऽष्टौ तथापराः । रतिमप्राप्नुवन्स्त्रीषु बभूव वनगोचरः ।।"}, {"c": "1.94", "n": "19", "i": 3415, "v": "तथारूपस्तथाचारस्तथावृत्तस्तथाश्रुतः । गाङ्गेयस्तस्य पुत्रोऽभून्नाम्ना देवव्रतो वसुः ।।"}, {"c": "1.94", "n": "20", "i": 3416, "v": "सर्वास्त्रेषु स निष्णातः पार्थिवेष्वितरेषु च । महाबलो महासत्त्वो महावीर्यो महारथः ।।"}, {"c": "1.94", "n": "21", "i": 3417, "v": "स कदाचिन्मृगं विद्ध्वा गङ्गामनुसरन्नदीम् । भागीरथीमल्पजलां शंतनुर्दृष्टवान्नृपः ।।"}, {"c": "1.94", "n": "22", "i": 3418, "v": "तां दृष्ट्वा चिन्तयामास शंतनुः पुरुषर्षभः । स्यन्दते किं न्वियं नाद्य सरिच्छ्रेष्ठा यथा पुरा ।।"}, {"c": "1.94", "n": "23", "i": 3419, "v": "ततो निमित्तमन्विच्छन्ददर्श स महामनाः । कुमारं रूपसंपन्नं बृहन्तं चारुदर्शनम् ।।"}, {"c": "1.94", "n": "24", "i": 3420, "v": "दिव्यमस्त्रं विकुर्वाणं यथा देवं पुरंदरम् । कृत्स्नां गङ्गां समावृत्य शरैस्तीक्ष्णैरवस्थितम् ।।"}, {"c": "1.94", "n": "25", "i": 3421, "v": "तां शरैरावृतां दृष्ट्वा नदीं गङ्गां तदन्तिके । अभवद्विस्मितो राजा कर्म दृष्ट्वातिमानुषम् ।।"}, {"c": "1.94", "n": "26", "i": 3422, "v": "जातमात्रं पुरा दृष्टं तं पुत्रं शंतनुस्तदा । नोपलेभे स्मृतिं धीमानभिज्ञातुं तमात्मजम् ।।"}, {"c": "1.94", "n": "27", "i": 3423, "v": "स तु तं पितरं दृष्ट्वा मोहयामास मायया । संमोह्य तु ततः क्षिप्रं तत्रैवान्तरधीयत ।।"}, {"c": "1.94", "n": "28", "i": 3424, "v": "तदद्भुतं तदा दृष्ट्वा तत्र राजा स शंतनुः । शङ्कमानः सुतं गङ्गामब्रवीद्दर्शयेति ह ।।"}, {"c": "1.94", "n": "29", "i": 3425, "v": "दर्शयामास तं गङ्गा बिभ्रती रूपमुत्तमम् । गृहीत्वा दक्षिणे पाणौ तं कुमारमलंकृतम् ।।"}, {"c": "1.94", "n": "30", "i": 3426, "v": "अलंकृतामाभरणैररजोम्बरधारिणीम् । दृष्टपूर्वामपि सतीं नाभ्यजानात्स शंतनुः ।।"}, {"c": "1.94", "t": "गङ्गोवाच ।"}, {"c": "1.94", "n": "31", "i": 3427, "v": "यं पुत्रमष्टमं राजंस्त्वं पुरा मय्यजायिथाः । स तेऽयं पुरुषव्याघ्र नयस्वैनं गृहान्तिकम् ।।"}, {"c": "1.94", "n": "32", "i": 3428, "v": "वेदानधिजगे साङ्गान्वसिष्ठादेव वीर्यवान् । कृतास्त्रः परमेष्वासो देवराजसमो युधि ।।"}, {"c": "1.94", "n": "33", "i": 3429, "v": "सुराणां संमतो नित्यमसुराणां च भारत । उशना वेद यच्छास्त्रमयं तद्वेद सर्वशः ।।"}, {"c": "1.94", "n": "34", "i": 3430, "v": "तथैवाङ्गिरसः पुत्रः सुरासुरनमस्कृतः । यद्वेद शास्त्रं तच्चापि कृत्स्नमस्मिन्प्रतिष्ठितम् । तव पुत्रे महाबाहौ साङ्गोपाङ्गं महात्मनि ।।"}, {"c": "1.94", "n": "35", "i": 3431, "v": "ऋषिः परैरनाधृष्यो जामदग्न्यः प्रतापवान् । यदस्त्रं वेद रामश्च तदप्यस्मिन्प्रतिष्ठितम् ।।"}, {"c": "1.94", "n": "36", "i": 3432, "v": "महेष्वासमिमं राजन्राजधर्मार्थकोविदम् । मया दत्तं निजं पुत्रं वीरं वीर गृहान्नय ।।"}, {"c": "1.94", "t": "वैशंपायन उवाच ।"}, {"c": "1.94", "n": "37", "i": 3433, "v": "तयैवं समनुज्ञातः पुत्रमादाय शंतनुः । भ्राजमानं यथादित्यमाययौ स्वपुरं प्रति ।।"}, {"c": "1.94", "n": "38", "i": 3434, "v": "पौरवः स्वपुरं गत्वा पुरंदरपुरोपमम् । सर्वकामसमृद्धार्थं मेने आत्मानमात्मना । पौरवेषु ततः पुत्रं यौवराज्येऽभ्यषेचयत् ।।"}, {"c": "1.94", "n": "39", "i": 3435, "v": "पौरवाञ्शंतनोः पुत्रः पितरं च महायशाः । राष्ट्रं च रञ्जयामास वृत्तेन भरतर्षभ ।।"}, {"c": "1.94", "n": "40", "i": 3436, "v": "स तथा सह पुत्रेण रममाणो महीपतिः । वर्तयामास वर्षाणि चत्वार्यमितविक्रमः ।।"}, {"c": "1.94", "n": "41", "i": 3437, "v": "स कदाचिद्वनं यातो यमुनामभितो नदीम् । महीपतिरनिर्देश्यमाजिघ्रद्गन्धमुत्तमम् ।।"}, {"c": "1.94", "n": "42", "i": 3438, "v": "तस्य प्रभवमन्विच्छन्विचचार समन्ततः । स ददर्श तदा कन्यां दाशानां देवरूपिणीम् ।।"}, {"c": "1.94", "n": "43", "i": 3439, "v": "तामपृच्छत्स दृष्ट्वैव कन्यामसितलोचनाम् । कस्य त्वमसि का चासि किं च भीरु चिकीर्षसि ।।"}, {"c": "1.94", "n": "44", "i": 3440, "v": "साब्रवीद्दाशकन्यास्मि धर्मार्थं वाहये तरीम् । पितुर्नियोगाद्भद्रं ते दाशराज्ञो महात्मनः ।।"}, {"c": "1.94", "n": "45", "i": 3441, "v": "रूपमाधुर्यगन्धैस्तां संयुक्तां देवरूपिणीम् । समीक्ष्य राजा दाशेयीं कामयामास शंतनुः ।।"}, {"c": "1.94", "n": "46", "i": 3442, "v": "स गत्वा पितरं तस्या वरयामास तां तदा । पर्यपृच्छत्ततस्तस्याः पितरं चात्मकारणात् ।।"}, {"c": "1.94", "n": "47", "i": 3443, "v": "स च तं प्रत्युवाचेदं दाशराजो महीपतिम् । जातमात्रैव मे देया वराय वरवर्णिनी । हृदि कामस्तु मे कश्चित्तं निबोध जनेश्वर ।।"}, {"c": "1.94", "n": "48", "i": 3444, "v": "यदीमां धर्मपत्नीं त्वं मत्तः प्रार्थयसेऽनघ । सत्यवागसि सत्येन समयं कुरु मे ततः ।।"}, {"c": "1.94", "n": "49", "i": 3445, "v": "समयेन प्रदद्यां ते कन्यामहमिमां नृप । न हि मे त्वत्समः कश्चिद्वरो जातु भविष्यति ।।"}, {"c": "1.94", "t": "शंतनुरुवाच ।"}, {"c": "1.94", "n": "50", "i": 3446, "v": "श्रुत्वा तव वरं दाश व्यवस्येयमहं न वा । दातव्यं चेत्प्रदास्यामि न त्वदेयं कथंचन ।।"}, {"c": "1.94", "t": "दाश उवाच ।"}, {"c": "1.94", "n": "51", "i": 3447, "v": "अस्यां जायेत यः पुत्रः स राजा पृथिवीपतिः । त्वदूर्ध्वमभिषेक्तव्यो नान्यः कश्चन पार्थिव ।।"}, {"c": "1.94", "t": "वैशंपायन उवाच ।"}, {"c": "1.94", "n": "52", "i": 3448, "v": "नाकामयत तं दातुं वरं दाशाय शंतनुः । शरीरजेन तीव्रेण दह्यमानोऽपि भारत ।।"}, {"c": "1.94", "n": "53", "i": 3449, "v": "स चिन्तयन्नेव तदा दाशकन्यां महीपतिः । प्रत्ययाद्धास्तिनपुरं शोकोपहतचेतनः ।।"}, {"c": "1.94", "n": "54", "i": 3450, "v": "ततः कदाचिच्छोचन्तं शंतनुं ध्यानमास्थितम् । पुत्रो देवव्रतोऽभ्येत्य पितरं वाक्यमब्रवीत् ।।"}, {"c": "1.94", "n": "55", "i": 3451, "v": "सर्वतो भवतः क्षेमं विधेयाः सर्वपार्थिवाः । तत्किमर्थमिहाभीक्ष्णं परिशोचसि दुःखितः । ध्यायन्निव च किं राजन्नाभिभाषसि किंचन ।।"}, {"c": "1.94", "n": "56", "i": 3452, "v": "एवमुक्तः स पुत्रेण शंतनुः प्रत्यभाषत । असंशयं ध्यानपरं यथा मात्थ तथास्म्युत ।।"}, {"c": "1.94", "n": "57", "i": 3453, "v": "अपत्यं नस्त्वमेवैकः कुले महति भारत । अनित्यता च मर्त्यानामतः शोचामि पुत्रक ।।"}, {"c": "1.94", "n": "58", "i": 3454, "v": "कथंचित्तव गाङ्गेय विपत्तौ नास्ति नः कुलम् । असंशयं त्वमेवैकः शतादपि वरः सुतः ।।"}, {"c": "1.94", "n": "59", "i": 3455, "v": "न चाप्यहं वृथा भूयो दारान्कर्तुमिहोत्सहे । संतानस्याविनाशाय कामये भद्रमस्तु ते । अनपत्यतैकपुत्रत्वमित्याहुर्धर्मवादिनः ।।"}, {"c": "1.94", "n": "60", "i": 3456, "v": "अग्निहोत्रं त्रयो वेदा यज्ञाश्च सहदक्षिणाः । सर्वाण्येतान्यपत्यस्य कलां नार्हन्ति षोडशीम् ।।"}, {"c": "1.94", "n": "61", "i": 3457, "v": "एवमेव मनुष्येषु स्याच्च सर्वप्रजास्वपि । यदपत्यं महाप्राज्ञ तत्र मे नास्ति संशयः । एषा त्रयी पुराणानामुत्तमानां च शाश्वती ।।"}, {"c": "1.94", "n": "62", "i": 3458, "v": "त्वं च शूरः सदामर्षी शस्त्रनित्यश्च भारत । नान्यत्र शस्त्रात्तस्मात्ते निधनं विद्यतेऽनघ ।।"}, {"c": "1.94", "n": "63", "i": 3459, "v": "सोऽस्मि संशयमापन्नस्त्वयि शान्ते कथं भवेत् । इति ते कारणं तात दुःखस्योक्तमशेषतः ।।"}, {"c": "1.94", "n": "64", "i": 3460, "v": "ततस्तत्कारणं ज्ञात्वा कृत्स्नं चैवमशेषतः । देवव्रतो महाबुद्धिः प्रययावनुचिन्तयन् ।।"}, {"c": "1.94", "n": "65", "i": 3461, "v": "अभ्यगच्छत्तदैवाशु वृद्धामात्यं पितुर्हितम् । तमपृच्छत्तदाभ्येत्य पितुस्तच्छोककारणम् ।।"}, {"c": "1.94", "n": "66", "i": 3462, "v": "तस्मै स कुरुमुख्याय यथावत्परिपृच्छते । वरं शशंस कन्यां तामुद्दिश्य भरतर्षभ ।।"}, {"c": "1.94", "n": "67", "i": 3463, "v": "ततो देवव्रतो वृद्धैः क्षत्रियैः सहितस्तदा । अभिगम्य दाशराजानं कन्यां वव्रे पितुः स्वयम् ।।"}, {"c": "1.94", "n": "68", "i": 3464, "v": "तं दाशः प्रतिजग्राह विधिवत्प्रतिपूज्य च । अब्रवीच्चैनमासीनं राजसंसदि भारत ।।"}, {"c": "1.94", "n": "69", "i": 3465, "v": "त्वमेव नाथः पर्याप्तः शंतनोः पुरुषर्षभ । पुत्रः पुत्रवतां श्रेष्ठः किं नु वक्ष्यामि ते वचः ।।"}, {"c": "1.94", "n": "70", "i": 3466, "v": "को हि संबन्धकं श्लाघ्यमीप्सितं यौनमीदृशम् । अतिक्रामन्न तप्येत साक्षादपि शतक्रतुः ।।"}, {"c": "1.94", "n": "71", "i": 3467, "v": "अपत्यं चैतदार्यस्य यो युष्माकं समो गुणैः । यस्य शुक्रात्सत्यवती प्रादुर्भूता यशस्विनी ।।"}, {"c": "1.94", "n": "72", "i": 3468, "v": "तेन मे बहुशस्तात पिता ते परिकीर्तितः । अर्हः सत्यवतीं वोढुं सर्वराजसु भारत ।।"}, {"c": "1.94", "n": "73", "i": 3469, "v": "असितो ह्यपि देवर्षिः प्रत्याख्यातः पुरा मया । सत्यवत्या भृशं ह्यर्थी स आसीदृषिसत्तमः ।।"}, {"c": "1.94", "n": "74", "i": 3470, "v": "कन्यापितृत्वात्किंचित्तु वक्ष्यामि भरतर्षभ । बलवत्सपत्नतामत्र दोषं पश्यामि केवलम् ।।"}, {"c": "1.94", "n": "75", "i": 3471, "v": "यस्य हि त्वं सपत्नः स्या गन्धर्वस्यासुरस्य वा । न स जातु सुखं जीवेत्त्वयि क्रुद्धे परंतप ।।"}, {"c": "1.94", "n": "76", "i": 3472, "v": "एतावानत्र दोषो हि नान्यः कश्चन पार्थिव । एतज्जानीहि भद्रं ते दानादाने परंतप ।।"}, {"c": "1.94", "n": "77", "i": 3473, "v": "एवमुक्तस्तु गाङ्गेयस्तद्युक्तं प्रत्यभाषत । शृण्वतां भूमिपालानां पितुरर्थाय भारत ।।"}, {"c": "1.94", "n": "78", "i": 3474, "v": "इदं मे मतमादत्स्व सत्यं सत्यवतां वर । नैव जातो न वाजात ईदृशं वक्तुमुत्सहेत् ।।"}, {"c": "1.94", "n": "79", "i": 3475, "v": "एवमेतत्करिष्यामि यथा त्वमनुभाषसे । योऽस्यां जनिष्यते पुत्रः स नो राजा भविष्यति ।।"}, {"c": "1.94", "n": "80", "i": 3476, "v": "इत्युक्तः पुनरेवाथ तं दाशः प्रत्यभाषत । चिकीर्षुर्दुष्करं कर्म राज्यार्थे भरतर्षभ ।।"}, {"c": "1.94", "n": "81", "i": 3477, "v": "त्वमेव नाथः पर्याप्तः शंतनोरमितद्युतेः । कन्यायाश्चैव धर्मात्मन्प्रभुर्दानाय चेश्वरः ।।"}, {"c": "1.94", "n": "82", "i": 3478, "v": "इदं तु वचनं सौम्य कार्यं चैव निबोध मे । कौमारिकाणां शीलेन वक्ष्याम्यहमरिंदम ।।"}, {"c": "1.94", "n": "83", "i": 3479, "v": "यत्त्वया सत्यवत्यर्थे सत्यधर्मपरायण । राजमध्ये प्रतिज्ञातमनुरूपं तवैव तत् ।।"}, {"c": "1.94", "n": "84", "i": 3480, "v": "नान्यथा तन्महाबाहो संशयोऽत्र न कश्चन । तवापत्यं भवेद्यत्तु तत्र नः संशयो महान् ।।"}, {"c": "1.94", "n": "85", "i": 3481, "v": "तस्य तन्मतमाज्ञाय सत्यधर्मपरायणः । प्रत्यजानात्तदा राजन्पितुः प्रियचिकीर्षया ।।"}, {"c": "1.94", "t": "देवव्रत उवाच ।"}, {"c": "1.94", "n": "86", "i": 3482, "v": "दाशराज निबोधेदं वचनं मे नृपोत्तम । शृण्वतां भूमिपालानां यद्ब्रवीमि पितुः कृते ।।"}, {"c": "1.94", "n": "87", "i": 3483, "v": "राज्यं तावत्पूर्वमेव मया त्यक्तं नराधिप । अपत्यहेतोरपि च करोम्येष विनिश्चयम् ।।"}, {"c": "1.94", "n": "88", "i": 3484, "v": "अद्य प्रभृति मे दाश ब्रह्मचर्यं भविष्यति । अपुत्रस्यापि मे लोका भविष्यन्त्यक्षया दिवि ।।"}, {"c": "1.94", "t": "वैशंपायन उवाच ।"}, {"c": "1.94", "n": "89", "i": 3485, "v": "तस्य तद्वचनं श्रुत्वा संप्रहृष्टतनूरुहः । ददानीत्येव तं दाशो धर्मात्मा प्रत्यभाषत ।।"}, {"c": "1.94", "n": "90", "i": 3486, "v": "ततोऽन्तरिक्षेऽप्सरसो देवाः सर्षिगणास्तथा । अभ्यवर्षन्त कुसुमैर्भीष्मोऽयमिति चाब्रुवन् ।।"}, {"c": "1.94", "n": "91", "i": 3487, "v": "ततः स पितुरर्थाय तामुवाच यशस्विनीम् । अधिरोह रथं मातर्गच्छावः स्वगृहानिति ।।"}, {"c": "1.94", "n": "92", "i": 3488, "v": "एवमुक्त्वा तु भीष्मस्तां रथमारोप्य भामिनीम् । आगम्य हास्तिनपुरं शंतनोः संन्यवेदयत् ।।"}, {"c": "1.94", "n": "93", "i": 3489, "v": "तस्य तद्दुष्करं कर्म प्रशशंसुर्नराधिपाः । समेताश्च पृथक्चैव भीष्मोऽयमिति चाब्रुवन् ।।"}, {"c": "1.94", "n": "94", "i": 3490, "v": "तद्दृष्ट्वा दुष्करं कर्म कृतं भीष्मेण शंतनुः । स्वच्छन्दमरणं तस्मै ददौ तुष्टः पिता स्वयम् ।।"}, {"c": "1.95", "t": "वैशंपायन उवाच ।"}, {"c": "1.95", "n": "1", "i": 3491, "v": "ततो विवाहे निर्वृत्ते स राजा शंतनुर्नृपः । तां कन्यां रूपसंपन्नां स्वगृहे संन्यवेशयत् ।।"}, {"c": "1.95", "n": "2", "i": 3492, "v": "ततः शांतनवो धीमान्सत्यवत्यामजायत । वीरश्चित्राङ्गदो नाम वीर्येण मनुजानति ।।"}, {"c": "1.95", "n": "3", "i": 3493, "v": "अथापरं महेष्वासं सत्यवत्यां पुनः प्रभुः । विचित्रवीर्यं राजानं जनयामास वीर्यवान् ।।"}, {"c": "1.95", "n": "4", "i": 3494, "v": "अप्राप्तवति तस्मिंश्च यौवनं भरतर्षभ । स राजा शंतनुर्धीमान्कालधर्ममुपेयिवान् ।।"}, {"c": "1.95", "n": "5", "i": 3495, "v": "स्वर्गते शंतनौ भीष्मश्चित्राङ्गदमरिंदमम् । स्थापयामास वै राज्ये सत्यवत्या मते स्थितः ।।"}, {"c": "1.95", "n": "6", "i": 3496, "v": "स तु चित्राङ्गदः शौर्यात्सर्वांश्चिक्षेप पार्थिवान् । मनुष्यं न हि मेने स कंचित्सदृशमात्मनः ।।"}, {"c": "1.95", "n": "7", "i": 3497, "v": "तं क्षिपन्तं सुरांश्चैव मनुष्यानसुरांस्तथा । गन्धर्वराजो बलवांस्तुल्यनामाभ्ययात्तदा । तेनास्य सुमहद्युद्धं कुरुक्षेत्रे बभूव ह ।।"}, {"c": "1.95", "n": "8", "i": 3498, "v": "तयोर्बलवतोस्तत्र गन्धर्वकुरुमुख्ययोः । नद्यास्तीरे हिरण्वत्याः समास्तिस्रोऽभवद्रणः ।।"}, {"c": "1.95", "n": "9", "i": 3499, "v": "तस्मिन्विमर्दे तुमुले शस्त्रवृष्टिसमाकुले । मायाधिकोऽवधीद्वीरं गन्धर्वः कुरुसत्तमम् ।।"}, {"c": "1.95", "n": "10", "i": 3500, "v": "चित्राङ्गदं कुरुश्रेष्ठं विचित्रशरकार्मुकम् । अन्ताय कृत्वा गन्धर्वो दिवमाचक्रमे ततः ।।"}, {"c": "1.95", "n": "11", "i": 3501, "v": "तस्मिन्नृपतिशार्दूले निहते भूरिवर्चसि । भीष्मः शांतनवो राजन्प्रेतकार्याण्यकारयत् ।।"}, {"c": "1.95", "n": "12", "i": 3502, "v": "विचित्रवीर्यं च तदा बालमप्राप्तयौवनम् । कुरुराज्ये महाबाहुरभ्यषिञ्चदनन्तरम् ।।"}, {"c": "1.95", "n": "13", "i": 3503, "v": "विचित्रवीर्यस्तु तदा भीष्मस्य वचने स्थितः । अन्वशासन्महाराज पितृपैतामहं पदम् ।।"}, {"c": "1.95", "n": "14", "i": 3504, "v": "स धर्मशास्त्रकुशलो भीष्मं शांतनवं नृपः । पूजयामास धर्मेण स चैनं प्रत्यपालयत् ।।"}, {"c": "1.96", "t": "वैशंपायन उवाच ।"}, {"c": "1.96", "n": "1", "i": 3505, "v": "हते चित्राङ्गदे भीष्मो बाले भ्रातरि चानघ । पालयामास तद्राज्यं सत्यवत्या मते स्थितः ।।"}, {"c": "1.96", "n": "2", "i": 3506, "v": "संप्राप्तयौवनं पश्यन्भ्रातरं धीमतां वरम् । भीष्मो विचित्रवीर्यस्य विवाहायाकरोन्मतिम् ।।"}, {"c": "1.96", "n": "3", "i": 3507, "v": "अथ काशिपतेर्भीष्मः कन्यास्तिस्रोऽप्सरःसमाः । शुश्राव सहिता राजन्वृण्वतीर्वै स्वयं वरम् ।।"}, {"c": "1.96", "n": "4", "i": 3508, "v": "ततः स रथिनां श्रेष्ठो रथेनैकेन वर्मभृत् । जगामानुमते मातुः पुरीं वाराणसीं प्रति ।।"}, {"c": "1.96", "n": "5", "i": 3509, "v": "तत्र राज्ञः समुदितान्सर्वतः समुपागतान् । ददर्श कन्यास्ताश्चैव भीष्मः शंतनुनन्दनः ।।"}, {"c": "1.96", "n": "6", "i": 3510, "v": "कीर्त्यमानेषु राज्ञां तु नामस्वथ सहस्रशः । भीष्मः स्वयं तदा राजन्वरयामास ताः प्रभुः ।।"}, {"c": "1.96", "n": "7", "i": 3511, "v": "उवाच च महीपालान्राजञ्जलदनिःस्वनः । रथमारोप्य ताः कन्या भीष्मः प्रहरतां वरः ।।"}, {"c": "1.96", "n": "8", "i": 3512, "v": "आहूय दानं कन्यानां गुणवद्भ्यः स्मृतं बुधैः । अलंकृत्य यथाशक्ति प्रदाय च धनान्यपि ।।"}, {"c": "1.96", "n": "9", "i": 3513, "v": "प्रयच्छन्त्यपरे कन्यां मिथुनेन गवामपि । वित्तेन कथितेनान्ये बलेनान्येऽनुमान्य च ।।"}, {"c": "1.96", "n": "10", "i": 3514, "v": "प्रमत्तामुपयान्त्यन्ये स्वयमन्ये च विन्दते । अष्टमं तमथो वित्त विवाहं कविभिः स्मृतम् ।।"}, {"c": "1.96", "n": "11", "i": 3515, "v": "स्वयंवरं तु राजन्याः प्रशंसन्त्युपयान्ति च । प्रमथ्य तु हृतामाहुर्ज्यायसीं धर्मवादिनः ।।"}, {"c": "1.96", "n": "12", "i": 3516, "v": "ता इमाः पृथिवीपाला जिहीर्षामि बलादितः । ते यतध्वं परं शक्त्या विजयायेतराय वा । स्थितोऽहं पृथिवीपाला युद्धाय कृतनिश्चयः ।।"}, {"c": "1.96", "n": "13", "i": 3517, "v": "एवमुक्त्वा महीपालान्काशिराजं च वीर्यवान् । सर्वाः कन्याः स कौरव्यो रथमारोपयत्स्वकम् । आमन्त्र्य च स तान्प्रायाच्छीघ्रं कन्याः प्रगृह्य ताः ।।"}, {"c": "1.96", "n": "14", "i": 3518, "v": "ततस्ते पार्थिवाः सर्वे समुत्पेतुरमर्षिताः । संस्पृशन्तः स्वकान्बाहून्दशन्तो दशनच्छदान् ।।"}, {"c": "1.96", "n": "15", "i": 3519, "v": "तेषामाभरणान्याशु त्वरितानां विमुञ्चताम् । आमुञ्चतां च वर्माणि संभ्रमः सुमहानभूत् ।।"}, {"c": "1.96", "n": "16", "i": 3520, "v": "ताराणामिव संपातो बभूव जनमेजय । भूषणानां च शुभ्राणां कवचानां च सर्वशः ।।"}, {"c": "1.96", "n": "17", "i": 3521, "v": "सवर्मभिर्भूषणैस्ते द्राग्भ्राजद्भिरितस्ततः । सक्रोधामर्षजिह्मभ्रूसकषायदृशस्तथा ।।"}, {"c": "1.96", "n": "18", "i": 3522, "v": "सूतोपकॢप्तान्रुचिरान्सदश्वोद्यतधूर्गतान् । रथानास्थाय ते वीराः सर्वप्रहरणान्विताः । प्रयान्तमेकं कौरव्यमनुसस्रुरुदायुधाः ।।"}, {"c": "1.96", "n": "19", "i": 3523, "v": "ततः समभवद्युद्धं तेषां तस्य च भारत । एकस्य च बहूनां च तुमुलं लोमहर्षणम् ।।"}, {"c": "1.96", "n": "20", "i": 3524, "v": "ते त्विषून्दशसाहस्रांस्तस्मै युगपदाक्षिपन् । अप्राप्तांश्चैव तानाशु भीष्मः सर्वांस्तदाच्छिनत् ।।"}, {"c": "1.96", "n": "21", "i": 3525, "v": "ततस्ते पार्थिवाः सर्वे सर्वतः परिवारयन् । ववर्षुः शरवर्षेण वर्षेणेवाद्रिमम्बुदाः ।।"}, {"c": "1.96", "n": "22", "i": 3526, "v": "स तद्बाणमयं वर्षं शरैरावार्य सर्वतः । ततः सर्वान्महीपालान्प्रत्यविध्यत्त्रिभिस्त्रिभिः ।।"}, {"c": "1.96", "n": "23", "i": 3527, "v": "तस्याति पुरुषानन्याँल्लाघवं रथचारिणः । रक्षणं चात्मनः संख्ये शत्रवोऽप्यभ्यपूजयन् ।।"}, {"c": "1.96", "n": "24", "i": 3528, "v": "तान्विनिर्जित्य तु रणे सर्वशस्त्रविशारदः । कन्याभिः सहितः प्रायाद्भारतो भारतान्प्रति ।।"}, {"c": "1.96", "n": "25", "i": 3529, "v": "ततस्तं पृष्ठतो राजञ्शाल्वराजो महारथः । अभ्याहनदमेयात्मा भीष्मं शांतनवं रणे ।।"}, {"c": "1.96", "n": "26", "i": 3530, "v": "वारणं जघने निघ्नन्दन्ताभ्यामपरो यथा । वाशितामनुसंप्राप्तो यूथपो बलिनां वरः ।।"}, {"c": "1.96", "n": "27", "i": 3531, "v": "स्त्रीकाम तिष्ठ तिष्ठेति भीष्ममाह स पार्थिवः । शाल्वराजो महाबाहुरमर्षेणाभिचोदितः ।।"}, {"c": "1.96", "n": "28", "i": 3532, "v": "ततः स पुरुषव्याघ्रो भीष्मः परबलार्दनः । तद्वाक्याकुलितः क्रोधाद्विधूमोऽग्निरिव ज्वलन् ।।"}, {"c": "1.96", "n": "29", "i": 3533, "v": "क्षत्रधर्मं समास्थाय व्यपेतभयसंभ्रमः । निवर्तयामास रथं शाल्वं प्रति महारथः ।।"}, {"c": "1.96", "n": "30", "i": 3534, "v": "निवर्तमानं तं दृष्ट्वा राजानः सर्व एव ते । प्रेक्षकाः समपद्यन्त भीष्मशाल्वसमागमे ।।"}, {"c": "1.96", "n": "31", "i": 3535, "v": "तौ वृषाविव नर्दन्तौ बलिनौ वाशितान्तरे । अन्योन्यमभिवर्तेतां बलविक्रमशालिनौ ।।"}, {"c": "1.96", "n": "32", "i": 3536, "v": "ततो भीष्मं शांतनवं शरैः शतसहस्रशः । शाल्वराजो नरश्रेष्ठः समवाकिरदाशुगैः ।।"}, {"c": "1.96", "n": "33", "i": 3537, "v": "पूर्वमभ्यर्दितं दृष्ट्वा भीष्मं शाल्वेन ते नृपाः । विस्मिताः समपद्यन्त साधु साध्विति चाब्रुवन् ।।"}, {"c": "1.96", "n": "34", "i": 3538, "v": "लाघवं तस्य ते दृष्ट्वा संयुगे सर्वपार्थिवाः । अपूजयन्त संहृष्टा वाग्भिः शाल्वं नराधिपाः ।।"}, {"c": "1.96", "n": "35", "i": 3539, "v": "क्षत्रियाणां तदा वाचः श्रुत्वा परपुरंजयः । क्रुद्धः शांतनवो भीष्मस्तिष्ठ तिष्ठेत्यभाषत ।।"}, {"c": "1.96", "n": "36", "i": 3540, "v": "सारथिं चाब्रवीत्क्रुद्धो याहि यत्रैष पार्थिवः । यावदेनं निहन्म्यद्य भुजंगमिव पक्षिराट् ।।"}, {"c": "1.96", "n": "37", "i": 3541, "v": "ततोऽस्त्रं वारुणं सम्यग्योजयामास कौरवः । तेनाश्वांश्चतुरोऽमृद्नाच्छाल्वराज्ञो नराधिप ।।"}, {"c": "1.96", "n": "38", "i": 3542, "v": "अस्त्रैरस्त्राणि संवार्य शाल्वराज्ञः स कौरवः । भीष्मो नृपतिशार्दूल न्यवधीत्तस्य सारथिम् । अस्त्रेण चाप्यथैकेन न्यवधीत्तुरगोत्तमान् ।।"}, {"c": "1.96", "n": "39", "i": 3543, "v": "कन्याहेतोर्नरश्रेष्ठ भीष्मः शांतनवस्तदा । जित्वा विसर्जयामास जीवन्तं नृपसत्तमम् । ततः शाल्वः स्वनगरं प्रययौ भरतर्षभ ।।"}, {"c": "1.96", "n": "40", "i": 3544, "v": "राजानो ये च तत्रासन्स्वयंवरदिदृक्षवः । स्वान्येव तेऽपि राष्ट्राणि जग्मुः परपुरंजय ।।"}, {"c": "1.96", "n": "41", "i": 3545, "v": "एवं विजित्य ताः कन्या भीष्मः प्रहरतां वरः । प्रययौ हास्तिनपुरं यत्र राजा स कौरवः ।।"}, {"c": "1.96", "n": "42", "i": 3546, "v": "सोऽचिरेणैव कालेन अत्यक्रामन्नराधिप । वनानि सरितश्चैव शैलांश्च विविधद्रुमान् ।।"}, {"c": "1.96", "n": "43", "i": 3547, "v": "अक्षतः क्षपयित्वारीन्संख्येऽसंख्येयविक्रमः । आनयामास काश्यस्य सुताः सागरगासुतः ।।"}, {"c": "1.96", "n": "44", "i": 3548, "v": "स्नुषा इव स धर्मात्मा भगिन्य इव चानुजाः । यथा दुहितरश्चैव प्रतिगृह्य ययौ कुरून् ।।"}, {"c": "1.96", "n": "45", "i": 3549, "v": "ताः सर्वा गुणसंपन्ना भ्राता भ्रात्रे यवीयसे । भीष्मो विचित्रवीर्याय प्रददौ विक्रमाहृताः ।।"}, {"c": "1.96", "n": "46", "i": 3550, "v": "सतां धर्मेण धर्मज्ञः कृत्वा कर्मातिमानुषम् । भ्रातुर्विचित्रवीर्यस्य विवाहायोपचक्रमे । सत्यवत्या सह मिथः कृत्वा निश्चयमात्मवान् ।।"}, {"c": "1.96", "n": "47", "i": 3551, "v": "विवाहं कारयिष्यन्तं भीष्मं काशिपतेः सुता । ज्येष्ठा तासामिदं वाक्यमब्रवीद्ध सती तदा ।।"}, {"c": "1.96", "n": "48", "i": 3552, "v": "मया सौभपतिः पूर्वं मनसाभिवृतः पतिः । तेन चास्मि वृता पूर्वमेष कामश्च मे पितुः ।।"}, {"c": "1.96", "n": "49", "i": 3553, "v": "मया वरयितव्योऽभूच्छाल्वस्तस्मिन्स्वयंवरे । एतद्विज्ञाय धर्मज्ञ ततस्त्वं धर्ममाचर ।।"}, {"c": "1.96", "n": "50", "i": 3554, "v": "एवमुक्तस्तया भीष्मः कन्यया विप्रसंसदि । चिन्तामभ्यगमद्वीरो युक्तां तस्यैव कर्मणः ।।"}, {"c": "1.96", "n": "51", "i": 3555, "v": "स विनिश्चित्य धर्मज्ञो ब्राह्मणैर्वेदपारगैः । अनुजज्ञे तदा ज्येष्टामम्बां काशिपतेः सुताम् ।।"}, {"c": "1.96", "n": "52", "i": 3556, "v": "अम्बिकाम्बालिके भार्ये प्रादाद्भ्रात्रे यवीयसे । भीष्मो विचित्रवीर्याय विधिदृष्टेन कर्मणा ।।"}, {"c": "1.96", "n": "53", "i": 3557, "v": "तयोः पाणिं गृहीत्वा स रूपयौवनदर्पितः । विचित्रवीर्यो धर्मात्मा कामात्मा समपद्यत ।।"}, {"c": "1.96", "n": "54", "i": 3558, "v": "ते चापि बृहती श्यामे नीलकुञ्चितमूर्धजे । रक्ततुङ्गनखोपेते पीनश्रोणिपयोधरे ।।"}, {"c": "1.96", "n": "55", "i": 3559, "v": "आत्मनः प्रतिरूपोऽसौ लब्धः पतिरिति स्थिते । विचित्रवीर्यं कल्याणं पूजयामासतुस्तु ते ।।"}, {"c": "1.96", "n": "56", "i": 3560, "v": "स चाश्विरूपसदृशो देवसत्त्वपराक्रमः । सर्वासामेव नारीणां चित्तप्रमथनोऽभवत् ।।"}, {"c": "1.96", "n": "57", "i": 3561, "v": "ताभ्यां सह समाः सप्त विहरन्पृथिवीपतिः । विचित्रवीर्यस्तरुणो यक्ष्माणं समपद्यत ।।"}, {"c": "1.96", "n": "58", "i": 3562, "v": "सुहृदां यतमानानामाप्तैः सह चिकित्सकैः । जगामास्तमिवादित्यः कौरव्यो यमसादनम् ।।"}, {"c": "1.96", "n": "59", "i": 3563, "v": "प्रेतकार्याणि सर्वाणि तस्य सम्यगकारयत् । राज्ञो विचित्रवीर्यस्य सत्यवत्या मते स्थितः । ऋत्विग्भिः सहितो भीष्मः सर्वैश्च कुरुपुंगवैः ।।"}, {"c": "1.97", "t": "वैशंपायन उवाच ।"}, {"c": "1.97", "n": "1", "i": 3564, "v": "ततः सत्यवती दीना कृपणा पुत्रगृद्धिनी । पुत्रस्य कृत्वा कार्याणि स्नुषाभ्यां सह भारत ।।"}, {"c": "1.97", "n": "2", "i": 3565, "v": "धर्मं च पितृवंशं च मातृवंशं च मानिनी । प्रसमीक्ष्य महाभागा गाङ्गेयं वाक्यमब्रवीत् ।।"}, {"c": "1.97", "n": "3", "i": 3566, "v": "शंतनोर्धर्मनित्यस्य कौरव्यस्य यशस्विनः । त्वयि पिण्डश्च कीर्तिश्च संतानं च प्रतिष्ठितम् ।।"}, {"c": "1.97", "n": "4", "i": 3567, "v": "यथा कर्म शुभं कृत्वा स्वर्गोपगमनं ध्रुवम् । यथा चायुर्ध्रुवं सत्ये त्वयि धर्मस्तथा ध्रुवः ।।"}, {"c": "1.97", "n": "5", "i": 3568, "v": "वेत्थ धर्मांश्च धर्मज्ञ समासेनेतरेण च । विविधास्त्वं श्रुतीर्वेत्थ वेत्थ वेदांश्च सर्वशः ।।"}, {"c": "1.97", "n": "6", "i": 3569, "v": "व्यवस्थानं च ते धर्मे कुलाचारं च लक्षये । प्रतिपत्तिं च कृच्छ्रेषु शुक्राङ्गिरसयोरिव ।।"}, {"c": "1.97", "n": "7", "i": 3570, "v": "तस्मात्सुभृशमाश्वस्य त्वयि धर्मभृतां वर । कार्ये त्वां विनियोक्ष्यामि तच्छ्रुत्वा कर्तुमर्हसि ।।"}, {"c": "1.97", "n": "8", "i": 3571, "v": "मम पुत्रस्तव भ्राता वीर्यवान्सुप्रियश्च ते । बाल एव गतः स्वर्गमपुत्रः पुरुषर्षभ ।।"}, {"c": "1.97", "n": "9", "i": 3572, "v": "इमे महिष्यौ भ्रातुस्ते काशिराजसुते शुभे । रूपयौवनसंपन्ने पुत्रकामे च भारत ।।"}, {"c": "1.97", "n": "10", "i": 3573, "v": "तयोरुत्पादयापत्यं संतानाय कुलस्य नः । मन्नियोगान्महाभाग धर्मं कर्तुमिहार्हसि ।।"}, {"c": "1.97", "n": "11", "i": 3574, "v": "राज्ये चैवाभिषिच्यस्व भारताननुशाधि च । दारांश्च कुरु धर्मेण मा निमज्जीः पितामहान् ।।"}, {"c": "1.97", "n": "12", "i": 3575, "v": "तथोच्यमानो मात्रा च सुहृद्भिश्च परंतपः । प्रत्युवाच स धर्मात्मा धर्म्यमेवोत्तरं वचः ।।"}, {"c": "1.97", "n": "13", "i": 3576, "v": "असंशयं परो धर्मस्त्वया मातरुदाहृतः । त्वमपत्यं प्रति च मे प्रतिज्ञां वेत्थ वै पराम् ।।"}, {"c": "1.97", "n": "14", "i": 3577, "v": "जानासि च यथावृत्तं शुल्कहेतोस्त्वदन्तरे । स सत्यवति सत्यं ते प्रतिजानाम्यहं पुनः ।।"}, {"c": "1.97", "n": "15", "i": 3578, "v": "परित्यजेयं त्रैलोक्यं राज्यं देवेषु वा पुनः । यद्वाप्यधिकमेताभ्यां न तु सत्यं कथंचन ।।"}, {"c": "1.97", "n": "16", "i": 3579, "v": "त्यजेच्च पृथिवी गन्धमापश्च रसमात्मनः । ज्योतिस्तथा त्यजेद्रूपं वायुः स्पर्शगुणं त्यजेत् ।।"}, {"c": "1.97", "n": "17", "i": 3580, "v": "प्रभां समुत्सृजेदर्को धूमकेतुस्तथोष्णताम् । त्यजेच्छब्दं तथाकाशः सोमः शीतांशुतां त्यजेत् ।।"}, {"c": "1.97", "n": "18", "i": 3581, "v": "विक्रमं वृत्रहा जह्याद्धर्मं जह्याच्च धर्मराट् । न त्वहं सत्यमुत्स्रष्टुं व्यवसेयं कथंचन ।।"}, {"c": "1.97", "n": "19", "i": 3582, "v": "एवमुक्ता तु पुत्रेण भूरिद्रविणतेजसा । माता सत्यवती भीष्ममुवाच तदनन्तरम् ।।"}, {"c": "1.97", "n": "20", "i": 3583, "v": "जानामि ते स्थितिं सत्ये परां सत्यपराक्रम । इच्छन्सृजेथास्त्रीँल्लोकानन्यांस्त्वं स्वेन तेजसा ।।"}, {"c": "1.97", "n": "21", "i": 3584, "v": "जानामि चैव सत्यं तन्मदर्थं यदभाषथाः । आपद्धर्ममवेक्षस्व वह पैतामहीं धुरम् ।।"}, {"c": "1.97", "n": "22", "i": 3585, "v": "यथा ते कुलतन्तुश्च धर्मश्च न पराभवेत् । सुहृदश्च प्रहृष्येरंस्तथा कुरु परंतप ।।"}, {"c": "1.97", "n": "23", "i": 3586, "v": "लालप्यमानां तामेवं कृपणां पुत्रगृद्धिनीम् । धर्मादपेतं ब्रुवतीं भीष्मो भूयोऽब्रवीदिदम् ।।"}, {"c": "1.97", "n": "24", "i": 3587, "v": "राज्ञि धर्मानवेक्षस्व मा नः सर्वान्व्यनीनशः । सत्याच्च्युतिः क्षत्रियस्य न धर्मेषु प्रशस्यते ।।"}, {"c": "1.97", "n": "25", "i": 3588, "v": "शंतनोरपि संतानं यथा स्यादक्षयं भुवि । तत्ते धर्मं प्रवक्ष्यामि क्षात्रं राज्ञि सनातनम् ।।"}, {"c": "1.97", "n": "26", "i": 3589, "v": "श्रुत्वा तं प्रतिपद्येथाः प्राज्ञैः सह पुरोहितैः । आपद्धर्मार्थकुशलैर्लोकतन्त्रमवेक्ष्य च ।।"}, {"c": "1.98", "t": "भीष्म उवाच ।"}, {"c": "1.98", "n": "1", "i": 3590, "v": "जामदग्न्येन रामेण पितुर्वधममृष्यता । क्रुद्धेन च महाभागे हैहयाधिपतिर्हतः । शतानि दश बाहूनां निकृत्तान्यर्जुनस्य वै ।।"}, {"c": "1.98", "n": "2", "i": 3591, "v": "पुनश्च धनुरादाय महास्त्राणि प्रमुञ्चता । निर्दग्धं क्षत्रमसकृद्रथेन जयता महीम् ।।"}, {"c": "1.98", "n": "3", "i": 3592, "v": "एवमुच्चावचैरस्त्रैर्भार्गवेण महात्मना । त्रिःसप्तकृत्वः पृथिवी कृता निःक्षत्रिया पुरा ।।"}, {"c": "1.98", "n": "4", "i": 3593, "v": "ततः संभूय सर्वाभिः क्षत्रियाभिः समन्ततः । उत्पादितान्यपत्यानि ब्राह्मणैर्नियतात्मभिः ।।"}, {"c": "1.98", "n": "5", "i": 3594, "v": "पाणिग्राहस्य तनय इति वेदेषु निश्चितम् । धर्मं मनसि संस्थाप्य ब्राह्मणांस्ताः समभ्ययुः । लोकेऽप्याचरितो दृष्टः क्षत्रियाणां पुनर्भवः ।।"}, {"c": "1.98", "n": "6", "i": 3595, "v": "अथोतथ्य इति ख्यात आसीद्धीमानृषिः पुरा । ममता नाम तस्यासीद्भार्या परमसंमता ।।"}, {"c": "1.98", "n": "7", "i": 3596, "v": "उतथ्यस्य यवीयांस्तु पुरोधास्त्रिदिवौकसाम् । बृहस्पतिर्बृहत्तेजा ममतां सोऽन्वपद्यत ।।"}, {"c": "1.98", "n": "8", "i": 3597, "v": "उवाच ममता तं तु देवरं वदतां वरम् । अन्तर्वत्नी अहं भ्रात्रा ज्येष्ठेनारम्यतामिति ।।"}, {"c": "1.98", "n": "9", "i": 3598, "v": "अयं च मे महाभाग कुक्षावेव बृहस्पते । औतथ्यो वेदमत्रैव षडङ्गं प्रत्यधीयत ।।"}, {"c": "1.98", "n": "10", "i": 3599, "v": "अमोघरेतास्त्वं चापि नूनं भवितुमर्हसि । तस्मादेवंगतेऽद्य त्वमुपारमितुमर्हसि ।।"}, {"c": "1.98", "n": "11", "i": 3600, "v": "एवमुक्तस्तया सम्यग्बृहत्तेजा बृहस्पतिः । कामात्मानं तदात्मानं न शशाक नियच्छितुम् ।।"}, {"c": "1.98", "n": "12", "i": 3601, "v": "संबभूव ततः कामी तया सार्धमकामया । उत्सृजन्तं तु तं रेतः स गर्भस्थोऽभ्यभाषत ।।"}, {"c": "1.98", "n": "13", "i": 3602, "v": "भोस्तात कन्यस वदे द्वयोर्नास्त्यत्र संभवः । अमोघशुक्रश्च भवान्पूर्वं चाहमिहागतः ।।"}, {"c": "1.98", "n": "14", "i": 3603, "v": "शशाप तं ततः क्रुद्ध एवमुक्तो बृहस्पतिः । उतथ्यपुत्रं गर्भस्थं निर्भर्त्स्य भगवानृषिः ।।"}, {"c": "1.98", "n": "15", "i": 3604, "v": "यस्मात्त्वमीदृशे काले सर्वभूतेप्सिते सति । एवमात्थ वचस्तस्मात्तमो दीर्घं प्रवेक्ष्यसि ।।"}, {"c": "1.98", "n": "16", "i": 3605, "v": "स वै दीर्घतमा नाम शापादृषिरजायत । बृहस्पतेर्बृहत्कीर्तेर्बृहस्पतिरिवौजसा ।।"}, {"c": "1.98", "n": "17", "i": 3606, "v": "स पुत्राञ्जनयामास गौतमादीन्महायशाः । ऋषेरुतथ्यस्य तदा संतानकुलवृद्धये ।।"}, {"c": "1.98", "n": "18", "i": 3607, "v": "लोभमोहाभिभूतास्ते पुत्रास्तं गौतमादयः । काष्ठे समुद्गे प्रक्षिप्य गङ्गायां समवासृजन् ।।"}, {"c": "1.98", "n": "19", "i": 3608, "v": "न स्यादन्धश्च वृद्धश्च भर्तव्योऽयमिति स्म ते । चिन्तयित्वा ततः क्रूराः प्रतिजग्मुरथो गृहान् ।।"}, {"c": "1.98", "n": "20", "i": 3609, "v": "सोऽनुस्रोतस्तदा राजन्प्लवमान ऋषिस्ततः । जगाम सुबहून्देशानन्धस्तेनोडुपेन ह ।।"}, {"c": "1.98", "n": "21", "i": 3610, "v": "तं तु राजा बलिर्नाम सर्वधर्मविशारदः । अपश्यन्मज्जनगतः स्रोतसाभ्याशमागतम् ।।"}, {"c": "1.98", "n": "22", "i": 3611, "v": "जग्राह चैनं धर्मात्मा बलिः सत्यपराक्रमः । ज्ञात्वा चैनं स वव्रेऽथ पुत्रार्थं मनुजर्षभ ।।"}, {"c": "1.98", "n": "23", "i": 3612, "v": "संतानार्थं महाभाग भार्यासु मम मानद । पुत्रान्धर्मार्थकुशलानुत्पादयितुमर्हसि ।।"}, {"c": "1.98", "n": "24", "i": 3613, "v": "एवमुक्तः स तेजस्वी तं तथेत्युक्तवानृषिः । तस्मै स राजा स्वां भार्यां सुदेष्णां प्राहिणोत्तदा ।।"}, {"c": "1.98", "n": "25", "i": 3614, "v": "अन्धं वृद्धं च तं मत्वा न सा देवी जगाम ह । स्वां तु धात्रेयिकां तस्मै वृद्धाय प्राहिणोत्तदा ।।"}, {"c": "1.98", "n": "26", "i": 3615, "v": "तस्यां काक्षीवदादीन्स शूद्रयोनावृषिर्वशी । जनयामास धर्मात्मा पुत्रानेकादशैव तु ।।"}, {"c": "1.98", "n": "27", "i": 3616, "v": "काक्षीवदादीन्पुत्रांस्तान्दृष्ट्वा सर्वानधीयतः । उवाच तमृषिं राजा ममैत इति वीर्यवान् ।।"}, {"c": "1.98", "n": "28", "i": 3617, "v": "नेत्युवाच महर्षिस्तं ममैवैत इति ब्रुवन् । शूद्रयोनौ मया हीमे जाताः काक्षीवदादयः ।।"}, {"c": "1.98", "n": "29", "i": 3618, "v": "अन्धं वृद्धं च मां मत्वा सुदेष्णा महिषी तव । अवमन्य ददौ मूढा शूद्रां धात्रेयिकां हि मे ।।"}, {"c": "1.98", "n": "30", "i": 3619, "v": "ततः प्रसादयामास पुनस्तमृषिसत्तमम् । बलिः सुदेष्णां भार्यां च तस्मै तां प्राहिणोत्पुनः ।।"}, {"c": "1.98", "n": "31", "i": 3620, "v": "तां स दीर्घतमाङ्गेषु स्पृष्ट्वा देवीमथाब्रवीत् । भविष्यति कुमारस्ते तेजस्वी सत्यवागिति ।।"}, {"c": "1.98", "n": "32", "i": 3621, "v": "तत्राङ्गो नाम राजर्षिः सुदेष्णायामजायत । एवमन्ये महेष्वासा ब्राह्मणैः क्षत्रिया भुवि ।।"}, {"c": "1.98", "n": "33", "i": 3622, "v": "जाताः परमधर्मज्ञा वीर्यवन्तो महाबलाः । एतच्छ्रुत्वा त्वमप्यत्र मातः कुरु यथेप्सितम् ।।"}, {"c": "1.99", "t": "भीष्म उवाच ।"}, {"c": "1.99", "n": "1", "i": 3623, "v": "पुनर्भरतवंशस्य हेतुं संतानवृद्धये । वक्ष्यामि नियतं मातस्तन्मे निगदतः शृणु ।।"}, {"c": "1.99", "n": "2", "i": 3624, "v": "ब्राह्मणो गुणवान्कश्चिद्धनेनोपनिमन्त्र्यताम् । विचित्रवीर्यक्षेत्रेषु यः समुत्पादयेत्प्रजाः ।।"}, {"c": "1.99", "t": "वैशंपायन उवाच ।"}, {"c": "1.99", "n": "3", "i": 3625, "v": "ततः सत्यवती भीष्मं वाचा संसज्जमानया । विहसन्तीव सव्रीडमिदं वचनमब्रवीत् ।।"}, {"c": "1.99", "n": "4", "i": 3626, "v": "सत्यमेतन्महाबाहो यथा वदसि भारत । विश्वासात्ते प्रवक्ष्यामि संतानाय कुलस्य च । न ते शक्यमनाख्यातुमापद्धीयं तथाविधा ।।"}, {"c": "1.99", "n": "5", "i": 3627, "v": "त्वमेव नः कुले धर्मस्त्वं सत्यं त्वं परा गतिः । तस्मान्निशम्य वाक्यं मे कुरुष्व यदनन्तरम् ।।"}, {"c": "1.99", "n": "6", "i": 3628, "v": "धर्मयुक्तस्य धर्मात्मन्पितुरासीत्तरी मम । सा कदाचिदहं तत्र गता प्रथमयौवने ।।"}, {"c": "1.99", "n": "7", "i": 3629, "v": "अथ धर्मभृतां श्रेष्ठः परमर्षिः पराशरः । आजगाम तरीं धीमांस्तरिष्यन्यमुनां नदीम् ।।"}, {"c": "1.99", "n": "8", "i": 3630, "v": "स तार्यमाणो यमुनां मामुपेत्याब्रवीत्तदा । सान्त्वपूर्वं मुनिश्रेष्ठः कामार्तो मधुरं बहु ।।"}, {"c": "1.99", "n": "9", "i": 3631, "v": "तमहं शापभीता च पितुर्भीता च भारत । वरैरसुलभैरुक्ता न प्रत्याख्यातुमुत्सहे ।।"}, {"c": "1.99", "n": "10", "i": 3632, "v": "अभिभूय स मां बालां तेजसा वशमानयत् । तमसा लोकमावृत्य नौगतामेव भारत ।।"}, {"c": "1.99", "n": "11", "i": 3633, "v": "मत्स्यगन्धो महानासीत्पुरा मम जुगुप्सितः । तमपास्य शुभं गन्धमिमं प्रादात्स मे मुनिः ।।"}, {"c": "1.99", "n": "12", "i": 3634, "v": "ततो मामाह स मुनिर्गर्भमुत्सृज्य मामकम् । द्वीपेऽस्या एव सरितः कन्यैव त्वं भविष्यसि ।।"}, {"c": "1.99", "n": "13", "i": 3635, "v": "पाराशर्यो महायोगी स बभूव महानृषिः । कन्यापुत्रो मम पुरा द्वैपायन इति स्मृतः ।।"}, {"c": "1.99", "n": "14", "i": 3636, "v": "यो व्यस्य वेदांश्चतुरस्तपसा भगवानृषिः । लोके व्यासत्वमापेदे कार्ष्ण्यात्कृष्णत्वमेव च ।।"}, {"c": "1.99", "n": "15", "i": 3637, "v": "सत्यवादी शमपरस्तपस्वी दग्धकिल्बिषः । स नियुक्तो मया व्यक्तं त्वया च अमितद्युते । भ्रातुः क्षेत्रेषु कल्याणमपत्यं जनयिष्यति ।।"}, {"c": "1.99", "n": "16", "i": 3638, "v": "स हि मामुक्तवांस्तत्र स्मरेः कृत्येषु मामिति । तं स्मरिष्ये महाबाहो यदि भीष्म त्वमिच्छसि ।।"}, {"c": "1.99", "n": "17", "i": 3639, "v": "तव ह्यनुमते भीष्म नियतं स महातपाः । विचित्रवीर्यक्षेत्रेषु पुत्रानुत्पादयिष्यति ।।"}, {"c": "1.99", "n": "18", "i": 3640, "v": "महर्षेः कीर्तने तस्य भीष्मः प्राञ्जलिरब्रवीत् । धर्ममर्थं च कामं च त्रीनेतान्योऽनुपश्यति ।।"}, {"c": "1.99", "n": "19", "i": 3641, "v": "अर्थमर्थानुबन्धं च धर्मं धर्मानुबन्धनम् । कामं कामानुबन्धं च विपरीतान्पृथक्पृथक् । यो विचिन्त्य धिया सम्यग्व्यवस्यति स बुद्धिमान् ।।"}, {"c": "1.99", "n": "20", "i": 3642, "v": "तदिदं धर्मयुक्तं च हितं चैव कुलस्य नः । उक्तं भवत्या यच्छ्रेयः परमं रोचते मम ।।"}, {"c": "1.99", "n": "21", "i": 3643, "v": "ततस्तस्मिन्प्रतिज्ञाते भीष्मेण कुरुनन्दन । कृष्णद्वैपायनं काली चिन्तयामास वै मुनिम् ।।"}, {"c": "1.99", "n": "22", "i": 3644, "v": "स वेदान्विब्रुवन्धीमान्मातुर्विज्ञाय चिन्तितम् । प्रादुर्बभूवाविदितः क्षणेन कुरुनन्दन ।।"}, {"c": "1.99", "n": "23", "i": 3645, "v": "तस्मै पूजां तदा दत्त्वा सुताय विधिपूर्वकम् । परिष्वज्य च बाहुभ्यां प्रस्नवैरभिषिच्य च । मुमोच बाष्पं दाशेयी पुत्रं दृष्ट्वा चिरस्य तम् ।।"}, {"c": "1.99", "n": "24", "i": 3646, "v": "तामद्भिः परिषिच्यार्तां महर्षिरभिवाद्य च । मातरं पूर्वजः पुत्रो व्यासो वचनमब्रवीत् ।।"}, {"c": "1.99", "n": "25", "i": 3647, "v": "भवत्या यदभिप्रेतं तदहं कर्तुमागतः । शाधि मां धर्मतत्त्वज्ञे करवाणि प्रियं तव ।।"}, {"c": "1.99", "n": "26", "i": 3648, "v": "तस्मै पूजां ततोऽकार्षीत्पुरोधाः परमर्षये । स च तां प्रतिजग्राह विधिवन्मन्त्रपूर्वकम् ।।"}, {"c": "1.99", "n": "27", "i": 3649, "v": "तमासनगतं माता पृष्ट्वा कुशलमव्ययम् । सत्यवत्यभिवीक्ष्यैनमुवाचेदमनन्तरम् ।।"}, {"c": "1.99", "n": "28", "i": 3650, "v": "मातापित्रोः प्रजायन्ते पुत्राः साधारणाः कवे । तेषां पिता यथा स्वामी तथा माता न संशयः ।।"}, {"c": "1.99", "n": "29", "i": 3651, "v": "विधातृविहितः स त्वं यथा मे प्रथमः सुतः । विचित्रवीर्यो ब्रह्मर्षे तथा मेऽवरजः सुतः ।।"}, {"c": "1.99", "n": "30", "i": 3652, "v": "यथैव पितृतो भीष्मस्तथा त्वमपि मातृतः । भ्राता विचित्रवीर्यस्य यथा वा पुत्र मन्यसे ।।"}, {"c": "1.99", "n": "31", "i": 3653, "v": "अयं शांतनवः सत्यं पालयन्सत्यविक्रमः । बुद्धिं न कुरुतेऽपत्ये तथा राज्यानुशासने ।।"}, {"c": "1.99", "n": "32", "i": 3654, "v": "स त्वं व्यपेक्षया भ्रातुः संतानाय कुलस्य च । भीष्मस्य चास्य वचनान्नियोगाच्च ममानघ ।।"}, {"c": "1.99", "n": "33", "i": 3655, "v": "अनुक्रोशाच्च भूतानां सर्वेषां रक्षणाय च । आनृशंस्येन यद्ब्रूयां तच्छ्रुत्वा कर्तुमर्हसि ।।"}, {"c": "1.99", "n": "34", "i": 3656, "v": "यवीयसस्तव भ्रातुर्भार्ये सुरसुतोपमे । रूपयौवनसंपन्ने पुत्रकामे च धर्मतः ।।"}, {"c": "1.99", "n": "35", "i": 3657, "v": "तयोरुत्पादयापत्यं समर्थो ह्यसि पुत्रक । अनुरूपं कुलस्यास्य संतत्याः प्रसवस्य च ।।"}, {"c": "1.99", "t": "व्यास उवाच ।"}, {"c": "1.99", "n": "36", "i": 3658, "v": "वेत्थ धर्मं सत्यवति परं चापरमेव च । यथा च तव धर्मज्ञे धर्मे प्रणिहिता मतिः ।।"}, {"c": "1.99", "n": "37", "i": 3659, "v": "तस्मादहं त्वन्नियोगाद्धर्ममुद्दिश्य कारणम् । ईप्सितं ते करिष्यामि दृष्टं ह्येतत्पुरातनम् ।।"}, {"c": "1.99", "n": "38", "i": 3660, "v": "भ्रातुः पुत्रान्प्रदास्यामि मित्रावरुणयोः समान् । व्रतं चरेतां ते देव्यौ निर्दिष्टमिह यन्मया ।।"}, {"c": "1.99", "n": "39", "i": 3661, "v": "संवत्सरं यथान्यायं ततः शुद्धे भविष्यतः । न हि मामव्रतोपेता उपेयात्काचिदङ्गना ।।"}, {"c": "1.99", "t": "सत्यवत्युवाच ।"}, {"c": "1.99", "n": "40", "i": 3662, "v": "यथा सद्यः प्रपद्येत देवी गर्भं तथा कुरु । अराजकेषु राष्ट्रेषु नास्ति वृष्टिर्न देवताः ।।"}, {"c": "1.99", "n": "41", "i": 3663, "v": "कथमराजकं राष्ट्रं शक्यं धारयितुं प्रभो । तस्माद्गर्भं समाधत्स्व भीष्मस्तं वर्धयिष्यति ।।"}, {"c": "1.99", "t": "व्यास उवाच ।"}, {"c": "1.99", "n": "42", "i": 3664, "v": "यदि पुत्रः प्रदातव्यो मया क्षिप्रमकालिकम् । विरूपतां मे सहतामेतदस्याः परं व्रतम् ।।"}, {"c": "1.99", "n": "43", "i": 3665, "v": "यदि मे सहते गन्धं रूपं वेषं तथा वपुः । अद्यैव गर्भं कौसल्या विशिष्टं प्रतिपद्यताम् ।।"}, {"c": "1.99", "t": "वैशंपायन उवाच ।"}, {"c": "1.99", "n": "44", "i": 3666, "v": "समागमनमाकाङ्क्षन्निति सोऽन्तर्हितो मुनिः । ततोऽभिगम्य सा देवी स्नुषां रहसि संगताम् । धर्म्यमर्थसमायुक्तमुवाच वचनं हितम् ।।"}, {"c": "1.99", "n": "45", "i": 3667, "v": "कौसल्ये धर्मतन्त्रं यद्ब्रवीमि त्वां निबोध मे । भरतानां समुच्छेदो व्यक्तं मद्भाग्यसंक्षयात् ।।"}, {"c": "1.99", "n": "46", "i": 3668, "v": "व्यथितां मां च संप्रेक्ष्य पितृवंशं च पीडितम् । भीष्मो बुद्धिमदान्मेऽत्र धर्मस्य च विवृद्धये ।।"}, {"c": "1.99", "n": "47", "i": 3669, "v": "सा च बुद्धिस्तवाधीना पुत्रि ज्ञातं मयेति ह । नष्टं च भारतं वंशं पुनरेव समुद्धर ।।"}, {"c": "1.99", "n": "48", "i": 3670, "v": "पुत्रं जनय सुश्रोणि देवराजसमप्रभम् । स हि राज्यधुरं गुर्वीमुद्वक्ष्यति कुलस्य नः ।।"}, {"c": "1.99", "n": "49", "i": 3671, "v": "सा धर्मतोऽनुनीयैनां कथंचिद्धर्मचारिणीम् । भोजयामास विप्रांश्च देवर्षीनतिथींस्तथा ।।"}, {"c": "1.100", "t": "वैशंपायन उवाच ।"}, {"c": "1.100", "n": "1", "i": 3672, "v": "ततः सत्यवती काले वधूं स्नातामृतौ तदा । संवेशयन्ती शयने शनकैर्वाक्यमब्रवीत् ।।"}, {"c": "1.100", "n": "2", "i": 3673, "v": "कौसल्ये देवरस्तेऽस्ति सोऽद्य त्वानुप्रवेक्ष्यति । अप्रमत्ता प्रतीक्षैनं निशीथे आगमिष्यति ।।"}, {"c": "1.100", "n": "3", "i": 3674, "v": "श्वश्र्वास्तद्वचनं श्रुत्वा शयाना शयने शुभे । साचिन्तयत्तदा भीष्ममन्यांश्च कुरुपुंगवान् ।।"}, {"c": "1.100", "n": "4", "i": 3675, "v": "ततोऽम्बिकायां प्रथमं नियुक्तः सत्यवागृषिः । दीप्यमानेषु दीपेषु शयनं प्रविवेश ह ।।"}, {"c": "1.100", "n": "5", "i": 3676, "v": "तस्य कृष्णस्य कपिला जटा दीप्ते च लोचने । बभ्रूणि चैव श्मश्रूणि दृष्ट्वा देवी न्यमीलयत् ।।"}, {"c": "1.100", "n": "6", "i": 3677, "v": "संबभूव तया रात्रौ मातुः प्रियचिकीर्षया । भयात्काशिसुता तं तु नाशक्नोदभिवीक्षितुम् ।।"}, {"c": "1.100", "n": "7", "i": 3678, "v": "ततो निष्क्रान्तमासाद्य माता पुत्रमथाब्रवीत् । अप्यस्यां गुणवान्पुत्र राजपुत्रो भविष्यति ।।"}, {"c": "1.100", "n": "8", "i": 3679, "v": "निशम्य तद्वचो मातुर्व्यासः परमबुद्धिमान् । प्रोवाचातीन्द्रियज्ञानो विधिना संप्रचोदितः ।।"}, {"c": "1.100", "n": "9", "i": 3680, "v": "नागायुतसमप्राणो विद्वान्राजर्षिसत्तमः । महाभागो महावीर्यो महाबुद्धिर्भविष्यति ।।"}, {"c": "1.100", "n": "10", "i": 3681, "v": "तस्य चापि शतं पुत्रा भविष्यन्ति महाबलाः । किं तु मातुः स वैगुण्यादन्ध एव भविष्यति ।।"}, {"c": "1.100", "n": "11", "i": 3682, "v": "तस्य तद्वचनं श्रुत्वा माता पुत्रमथाब्रवीत् । नान्धः कुरूणां नृपतिरनुरूपस्तपोधन ।।"}, {"c": "1.100", "n": "12", "i": 3683, "v": "ज्ञातिवंशस्य गोप्तारं पितॄणां वंशवर्धनम् । द्वितीयं कुरुवंशस्य राजानं दातुमर्हसि ।।"}, {"c": "1.100", "n": "13", "i": 3684, "v": "स तथेति प्रतिज्ञाय निश्चक्राम महातपाः । सापि कालेन कौसल्या सुषुवेऽन्धं तमात्मजम् ।।"}, {"c": "1.100", "n": "14", "i": 3685, "v": "पुनरेव तु सा देवी परिभाष्य स्नुषां ततः । ऋषिमावाहयत्सत्या यथापूर्वमनिन्दिता ।।"}, {"c": "1.100", "n": "15", "i": 3686, "v": "ततस्तेनैव विधिना महर्षिस्तामपद्यत । अम्बालिकामथाभ्यागादृषिं दृष्ट्वा च सापि तम् । विषण्णा पाण्डुसंकाशा समपद्यत भारत ।।"}, {"c": "1.100", "n": "16", "i": 3687, "v": "तां भीतां पाण्डुसंकाशां विषण्णां प्रेक्ष्य पार्थिव । व्यासः सत्यवतीपुत्र इदं वचनमब्रवीत् ।।"}, {"c": "1.100", "n": "17", "i": 3688, "v": "यस्मात्पाण्डुत्वमापन्ना विरूपं प्रेक्ष्य मामपि । तस्मादेष सुतस्तुभ्यं पाण्डुरेव भविष्यति ।।"}, {"c": "1.100", "n": "18", "i": 3689, "v": "नाम चास्य तदेवेह भविष्यति शुभानने । इत्युक्त्वा स निराक्रामद्भगवानृषिसत्तमः ।।"}, {"c": "1.100", "n": "19", "i": 3690, "v": "ततो निष्क्रान्तमालोक्य सत्या पुत्रमभाषत । शशंस स पुनर्मात्रे तस्य बालस्य पाण्डुताम् ।।"}, {"c": "1.100", "n": "20", "i": 3691, "v": "तं माता पुनरेवान्यमेकं पुत्रमयाचत । तथेति च महर्षिस्तां मातरं प्रत्यभाषत ।।"}, {"c": "1.100", "n": "21", "i": 3692, "v": "ततः कुमारं सा देवी प्राप्तकालमजीजनत् । पाण्डुं लक्षणसंपन्नं दीप्यमानमिव श्रिया । तस्य पुत्रा महेष्वासा जज्ञिरे पञ्च पाण्डवाः ।।"}, {"c": "1.100", "n": "22", "i": 3693, "v": "ऋतुकाले ततो ज्येष्ठां वधूं तस्मै न्ययोजयत् । सा तु रूपं च गन्धं च महर्षेः प्रविचिन्त्य तम् । नाकरोद्वचनं देव्या भयात्सुरसुतोपमा ।।"}, {"c": "1.100", "n": "23", "i": 3694, "v": "ततः स्वैर्भूषणैर्दासीं भूषयित्वाप्सरोपमाम् । प्रेषयामास कृष्णाय ततः काशिपतेः सुता ।।"}, {"c": "1.100", "n": "24", "i": 3695, "v": "दासी ऋषिमनुप्राप्तं प्रत्युद्गम्याभिवाद्य च । संविवेशाभ्यनुज्ञाता सत्कृत्योपचचार ह ।।"}, {"c": "1.100", "n": "25", "i": 3696, "v": "कामोपभोगेन तु स तस्यां तुष्टिमगादृषिः । तया सहोषितो रात्रिं महर्षिः प्रीयमाणया ।।"}, {"c": "1.100", "n": "26", "i": 3697, "v": "उत्तिष्ठन्नब्रवीदेनामभुजिष्या भविष्यसि । अयं च ते शुभे गर्भः श्रीमानुदरमागतः । धर्मात्मा भविता लोके सर्वबुद्धिमतां वरः ।।"}, {"c": "1.100", "n": "27", "i": 3698, "v": "स जज्ञे विदुरो नाम कृष्णद्वैपायनात्मजः । धृतराष्ट्रस्य च भ्राता पाण्डोश्चामितबुद्धिमान् ।।"}, {"c": "1.100", "n": "28", "i": 3699, "v": "धर्मो विदुररूपेण शापात्तस्य महात्मनः । माण्डव्यस्यार्थतत्त्वज्ञः कामक्रोधविवर्जितः ।।"}, {"c": "1.100", "n": "29", "i": 3700, "v": "स धर्मस्यानृणो भूत्वा पुनर्मात्रा समेत्य च । तस्यै गर्भं समावेद्य तत्रैवान्तरधीयत ।।"}, {"c": "1.100", "n": "30", "i": 3701, "v": "एवं विचित्रवीर्यस्य क्षेत्रे द्वैपायनादपि । जज्ञिरे देवगर्भाभाः कुरुवंशविवर्धनाः ।।"}, {"c": "1.101", "t": "जनमेजय उवाच ।"}, {"c": "1.101", "n": "1", "i": 3702, "v": "किं कृतं कर्म धर्मेण येन शापमुपेयिवान् । कस्य शापाच्च ब्रह्मर्षे शूद्रयोनावजायत ।।"}, {"c": "1.101", "t": "वैशंपायन उवाच ।"}, {"c": "1.101", "n": "2", "i": 3703, "v": "बभूव ब्राह्मणः कश्चिन्माण्डव्य इति विश्रुतः । धृतिमान्सर्वधर्मज्ञः सत्ये तपसि च स्थितः ।।"}, {"c": "1.101", "n": "3", "i": 3704, "v": "स आश्रमपदद्वारि वृक्षमूले महातपाः । ऊर्ध्वबाहुर्महायोगी तस्थौ मौनव्रतान्वितः ।।"}, {"c": "1.101", "n": "4", "i": 3705, "v": "तस्य कालेन महता तस्मिंस्तपसि तिष्ठतः । तमाश्रमपदं प्राप्ता दस्यवो लोप्त्रहारिणः । अनुसार्यमाणा बहुभी रक्षिभिर्भरतर्षभ ।।"}, {"c": "1.101", "n": "5", "i": 3706, "v": "ते तस्यावसथे लोप्त्रं निदधुः कुरुसत्तम । निधाय च भयाल्लीनास्तत्रैवान्वागते बले ।।"}, {"c": "1.101", "n": "6", "i": 3707, "v": "तेषु लीनेष्वथो शीघ्रं ततस्तद्रक्षिणां बलम् । आजगाम ततोऽपश्यंस्तमृषिं तस्करानुगाः ।।"}, {"c": "1.101", "n": "7", "i": 3708, "v": "तमपृच्छंस्ततो राजंस्तथावृत्तं तपोधनम् । कतरेण पथा याता दस्यवो द्विजसत्तम । तेन गच्छामहे ब्रह्मन्पथा शीघ्रतरं वयम् ।।"}, {"c": "1.101", "n": "8", "i": 3709, "v": "तथा तु रक्षिणां तेषां ब्रुवतां स तपोधनः । न किंचिद्वचनं राजन्नवदत्साध्वसाधु वा ।।"}, {"c": "1.101", "n": "9", "i": 3710, "v": "ततस्ते राजपुरुषा विचिन्वानास्तदाश्रमम् । ददृशुस्तत्र संलीनांस्तांश्चोरान्द्रव्यमेव च ।।"}, {"c": "1.101", "n": "10", "i": 3711, "v": "ततः शङ्का समभवद्रक्षिणां तं मुनिं प्रति । संयम्यैनं ततो राज्ञे दस्यूंश्चैव न्यवेदयन् ।।"}, {"c": "1.101", "n": "11", "i": 3712, "v": "तं राजा सह तैश्चोरैरन्वशाद्वध्यतामिति । स वध्यघातैरज्ञातः शूले प्रोतो महातपाः ।।"}, {"c": "1.101", "n": "12", "i": 3713, "v": "ततस्ते शूलमारोप्य तं मुनिं रक्षिणस्तदा । प्रतिजग्मुर्महीपालं धनान्यादाय तान्यथ ।।"}, {"c": "1.101", "n": "13", "i": 3714, "v": "शूलस्थः स तु धर्मात्मा कालेन महता ततः । निराहारोऽपि विप्रर्षिर्मरणं नाभ्युपागमत् । धारयामास च प्राणानृषींश्च समुपानयत् ।।"}, {"c": "1.101", "n": "14", "i": 3715, "v": "शूलाग्रे तप्यमानेन तपस्तेन महात्मना । संतापं परमं जग्मुर्मुनयोऽथ परंतप ।।"}, {"c": "1.101", "n": "15", "i": 3716, "v": "ते रात्रौ शकुना भूत्वा संन्यवर्तन्त सर्वतः । दर्शयन्तो यथाशक्ति तमपृच्छन्द्विजोत्तमम् । श्रोतुमिच्छामहे ब्रह्मन्किं पापं कृतवानसि ।।"}, {"c": "1.101", "n": "16", "i": 3717, "v": "ततः स मुनिशार्दूलस्तानुवाच तपोधनान् । दोषतः कं गमिष्यामि न हि मेऽन्योऽपराध्यति ।।"}, {"c": "1.101", "n": "17", "i": 3718, "v": "राजा च तमृषिं श्रुत्वा निष्क्रम्य सह मन्त्रिभिः । प्रसादयामास तदा शूलस्थमृषिसत्तमम् ।।"}, {"c": "1.101", "n": "18", "i": 3719, "v": "यन्मयापकृतं मोहादज्ञानादृषिसत्तम । प्रसादये त्वां तत्राहं न मे त्वं क्रोद्धुमर्हसि ।।"}, {"c": "1.101", "n": "19", "i": 3720, "v": "एवमुक्तस्ततो राज्ञा प्रसादमकरोन्मुनिः । कृतप्रसादो राजा तं ततः समवतारयत् ।।"}, {"c": "1.101", "n": "20", "i": 3721, "v": "अवतार्य च शूलाग्रात्तच्छूलं निश्चकर्ष ह । अशक्नुवंश्च निष्क्रष्टुं शूलं मूले स चिच्छिदे ।।"}, {"c": "1.101", "n": "21", "i": 3722, "v": "स तथान्तर्गतेनैव शूलेन व्यचरन्मुनिः । स तेन तपसा लोकान्विजिग्ये दुर्लभान्परैः । अणीमाण्डव्य इति च ततो लोकेषु कथ्यते ।।"}, {"c": "1.101", "n": "22", "i": 3723, "v": "स गत्वा सदनं विप्रो धर्मस्य परमार्थवित् । आसनस्थं ततो धर्मं दृष्ट्वोपालभत प्रभुः ।।"}, {"c": "1.101", "n": "23", "i": 3724, "v": "किं नु तद्दुष्कृतं कर्म मया कृतमजानता । यस्येयं फलनिर्वृत्तिरीदृश्यासादिता मया । शीघ्रमाचक्ष्व मे तत्त्वं पश्य मे तपसो बलम् ।।"}, {"c": "1.101", "t": "धर्म उवाच ।"}, {"c": "1.101", "n": "24", "i": 3725, "v": "पतंगकानां पुच्छेषु त्वयेषीका प्रवेशिता । कर्मणस्तस्य ते प्राप्तं फलमेतत्तपोधन ।।"}, {"c": "1.101", "t": "अणीमाण्डव्य उवाच ।"}, {"c": "1.101", "n": "25", "i": 3726, "v": "अल्पेऽपराधे विपुलो मम दण्डस्त्वया कृतः । शूद्रयोनावतो धर्म मानुषः संभविष्यसि ।।"}, {"c": "1.101", "n": "26", "i": 3727, "v": "मर्यादां स्थापयाम्यद्य लोके धर्मफलोदयाम् । आ चतुर्दशमाद्वर्षान्न भविष्यति पातकम् । परेण कुर्वतामेवं दोष एव भविष्यति ।।"}, {"c": "1.101", "t": "वैशंपायन उवाच ।"}, {"c": "1.101", "n": "27", "i": 3728, "v": "एतेन त्वपराधेन शापात्तस्य महात्मनः । धर्मो विदुररूपेण शूद्रयोनावजायत ।।"}, {"c": "1.101", "n": "28", "i": 3729, "v": "धर्मे चार्थे च कुशलो लोभक्रोधविवर्जितः । दीर्घदर्शी शमपरः कुरूणां च हिते रतः ।।"}, {"c": "1.102", "t": "वैशंपायन उवाच ।"}, {"c": "1.102", "n": "1", "i": 3730, "v": "तेषु त्रिषु कुमारेषु जातेषु कुरुजाङ्गलम् । कुरवोऽथ कुरुक्षेत्रं त्रयमेतदवर्धत ।।"}, {"c": "1.102", "n": "2", "i": 3731, "v": "ऊर्ध्वसस्याभवद्भूमिः सस्यानि फलवन्ति च । यथर्तुवर्षी पर्जन्यो बहुपुष्पफला द्रुमाः ।।"}, {"c": "1.102", "n": "3", "i": 3732, "v": "वाहनानि प्रहृष्टानि मुदिता मृगपक्षिणः । गन्धवन्ति च माल्यानि रसवन्ति फलानि च ।।"}, {"c": "1.102", "n": "4", "i": 3733, "v": "वणिग्भिश्चावकीर्यन्त नगराण्यथ शिल्पिभिः । शूराश्च कृतविद्याश्च सन्तश्च सुखिनोऽभवन् ।।"}, {"c": "1.102", "n": "5", "i": 3734, "v": "नाभवन्दस्यवः केचिन्नाधर्मरुचयो जनाः । प्रदेशेष्वपि राष्ट्राणां कृतं युगमवर्तत ।।"}, {"c": "1.102", "n": "6", "i": 3735, "v": "दानक्रियाधर्मशीला यज्ञव्रतपरायणाः । अन्योन्यप्रीतिसंयुक्ता व्यवर्धन्त प्रजास्तदा ।।"}, {"c": "1.102", "n": "7", "i": 3736, "v": "मानक्रोधविहीनाश्च जना लोभविवर्जिताः । अन्योन्यमभ्यवर्धन्त धर्मोत्तरमवर्तत ।।"}, {"c": "1.102", "n": "8", "i": 3737, "v": "तन्महोदधिवत्पूर्णं नगरं वै व्यरोचत । द्वारतोरणनिर्यूहैर्युक्तमभ्रचयोपमैः । प्रासादशतसंबाधं महेन्द्रपुरसंनिभम् ।।"}, {"c": "1.102", "n": "9", "i": 3738, "v": "नदीषु वनखण्डेषु वापीपल्वलसानुषु । काननेषु च रम्येषु विजह्रुर्मुदिता जनाः ।।"}, {"c": "1.102", "n": "10", "i": 3739, "v": "उत्तरैः कुरुभिः सार्धं दक्षिणाः कुरवस्तदा । विस्पर्धमाना व्यचरंस्तथा सिद्धर्षिचारणैः । नाभवत्कृपणः कश्चिन्नाभवन्विधवाः स्त्रियः ।।"}, {"c": "1.102", "n": "11", "i": 3740, "v": "तस्मिञ्जनपदे रम्ये बहवः कुरुभिः कृताः । कूपारामसभावाप्यो ब्राह्मणावसथास्तथा । भीष्मेण शास्त्रतो राजन्सर्वतः परिरक्षिते ।।"}, {"c": "1.102", "n": "12", "i": 3741, "v": "बभूव रमणीयश्च चैत्ययूपशताङ्कितः । स देशः परराष्ट्राणि प्रतिगृह्याभिवर्धितः । भीष्मेण विहितं राष्ट्रे धर्मचक्रमवर्तत ।।"}, {"c": "1.102", "n": "13", "i": 3742, "v": "क्रियमाणेषु कृत्येषु कुमाराणां महात्मनाम् । पौरजानपदाः सर्वे बभूवुः सततोत्सवाः ।।"}, {"c": "1.102", "n": "14", "i": 3743, "v": "गृहेषु कुरुमुख्यानां पौराणां च नराधिप । दीयतां भुज्यतां चेति वाचोऽश्रूयन्त सर्वशः ।।"}, {"c": "1.102", "n": "15", "i": 3744, "v": "धृतराष्ट्रश्च पाण्डुश्च विदुरश्च महामतिः । जन्मप्रभृति भीष्मेण पुत्रवत्परिपालिताः ।।"}, {"c": "1.102", "n": "16", "i": 3745, "v": "संस्कारैः संस्कृतास्ते तु व्रताध्ययनसंयुताः । श्रमव्यायामकुशलाः समपद्यन्त यौवनम् ।।"}, {"c": "1.102", "n": "17", "i": 3746, "v": "धनुर्वेदेऽश्वपृष्ठे च गदायुद्धेऽसिचर्मणि । तथैव गजशिक्षायां नीतिशास्त्रे च पारगाः ।।"}, {"c": "1.102", "n": "18", "i": 3747, "v": "इतिहासपुराणेषु नानाशिक्षासु चाभिभो । वेदवेदाङ्गतत्त्वज्ञाः सर्वत्र कृतनिश्रमाः ।।"}, {"c": "1.102", "n": "19", "i": 3748, "v": "पाण्डुर्धनुषि विक्रान्तो नरेभ्योऽभ्यधिकोऽभवत् । अत्यन्यान्बलवानासीद्धृतराष्ट्रो महीपतिः ।।"}, {"c": "1.102", "n": "20", "i": 3749, "v": "त्रिषु लोकेषु न त्वासीत्कश्चिद्विदुरसंमितः । धर्मनित्यस्ततो राजन्धर्मे च परमं गतः ।।"}, {"c": "1.102", "n": "21", "i": 3750, "v": "प्रनष्टं शंतनोर्वंशं समीक्ष्य पुनरुद्धृतम् । ततो निर्वचनं लोके सर्वराष्ट्रेष्ववर्तत ।।"}, {"c": "1.102", "n": "22", "i": 3751, "v": "वीरसूनां काशिसुते देशानां कुरुजाङ्गलम् । सर्वधर्मविदां भीष्मः पुराणां गजसाह्वयम् ।।"}, {"c": "1.102", "n": "23", "i": 3752, "v": "धृतराष्ट्रस्त्वचक्षुष्ट्वाद्राज्यं न प्रत्यपद्यत । करणत्वाच्च विदुरः पाण्डुरासीन्महीपतिः ।।"}, {"c": "1.103", "t": "भीष्म उवाच ।"}, {"c": "1.103", "n": "1", "i": 3753, "v": "गुणैः समुदितं सम्यगिदं नः प्रथितं कुलम् । अत्यन्यान्पृथिवीपालान्पृथिव्यामधिराज्यभाक् ।।"}, {"c": "1.103", "n": "2", "i": 3754, "v": "रक्षितं राजभिः पूर्वैर्धर्मविद्भिर्महात्मभिः । नोत्सादमगमच्चेदं कदाचिदिह नः कुलम् ।।"}, {"c": "1.103", "n": "3", "i": 3755, "v": "मया च सत्यवत्या च कृष्णेन च महात्मना । समवस्थापितं भूयो युष्मासु कुलतन्तुषु ।।"}, {"c": "1.103", "n": "4", "i": 3756, "v": "वर्धते तदिदं पुत्र कुलं सागरवद्यथा । तथा मया विधातव्यं त्वया चैव विशेषतः ।।"}, {"c": "1.103", "n": "5", "i": 3757, "v": "श्रूयते यादवी कन्या अनुरूपा कुलस्य नः । सुबलस्यात्मजा चैव तथा मद्रेश्वरस्य च ।।"}, {"c": "1.103", "n": "6", "i": 3758, "v": "कुलीना रूपवत्यश्च नाथवत्यश्च सर्वशः । उचिताश्चैव संबन्धे तेऽस्माकं क्षत्रियर्षभाः ।।"}, {"c": "1.103", "n": "7", "i": 3759, "v": "मन्ये वरयितव्यास्ता इत्यहं धीमतां वर । संतानार्थं कुलस्यास्य यद्वा विदुर मन्यसे ।।"}, {"c": "1.103", "t": "विदुर उवाच ।"}, {"c": "1.103", "n": "8", "i": 3760, "v": "भवान्पिता भवान्माता भवान्नः परमो गुरुः । तस्मात्स्वयं कुलस्यास्य विचार्य कुरु यद्धितम् ।।"}, {"c": "1.103", "t": "वैशंपायन उवाच ।"}, {"c": "1.103", "n": "9", "i": 3761, "v": "अथ शुश्राव विप्रेभ्यो गान्धारीं सुबलात्मजाम् । आराध्य वरदं देवं भगनेत्रहरं हरम् । गान्धारी किल पुत्राणां शतं लेभे वरं शुभा ।।"}, {"c": "1.103", "n": "10", "i": 3762, "v": "इति श्रुत्वा च तत्त्वेन भीष्मः कुरुपितामहः । ततो गान्धारराजस्य प्रेषयामास भारत ।।"}, {"c": "1.103", "n": "11", "i": 3763, "v": "अचक्षुरिति तत्रासीत्सुबलस्य विचारणा । कुलं ख्यातिं च वृत्तं च बुद्ध्या तु प्रसमीक्ष्य सः । ददौ तां धृतराष्ट्राय गान्धारीं धर्मचारिणीम् ।।"}, {"c": "1.103", "n": "12", "i": 3764, "v": "गान्धारी त्वपि शुश्राव धृतराष्ट्रमचक्षुषम् । आत्मानं दित्सितं चास्मै पित्रा मात्रा च भारत ।।"}, {"c": "1.103", "n": "13", "i": 3765, "v": "ततः सा पट्टमादाय कृत्वा बहुगुणं शुभा । बबन्ध नेत्रे स्वे राजन्पतिव्रतपरायणा । नात्यश्नीयां पतिमहमित्येवं कृतनिश्चया ।।"}, {"c": "1.103", "n": "14", "i": 3766, "v": "ततो गान्धारराजस्य पुत्रः शकुनिरभ्ययात् । स्वसारं परया लक्ष्म्या युक्तामादाय कौरवान् ।।"}, {"c": "1.103", "n": "15", "i": 3767, "v": "दत्त्वा स भगिनीं वीरो यथार्हं च परिच्छदम् । पुनरायात्स्वनगरं भीष्मेण प्रतिपूजितः ।।"}, {"c": "1.103", "n": "16", "i": 3768, "v": "गान्धार्यपि वरारोहा शीलाचारविचेष्टितैः । तुष्टिं कुरूणां सर्वेषां जनयामास भारत ।।"}, {"c": "1.103", "n": "17", "i": 3769, "v": "वृत्तेनाराध्य तान्सर्वान्पतिव्रतपरायणा । वाचापि पुरुषानन्यान्सुव्रता नान्वकीर्तयत् ।।"}, {"c": "1.104", "t": "वैशंपायन उवाच ।"}, {"c": "1.104", "n": "1", "i": 3770, "v": "शूरो नाम यदुश्रेष्ठो वसुदेवपिताभवत् । तस्य कन्या पृथा नाम रूपेणासदृशी भुवि ।।"}, {"c": "1.104", "n": "2", "i": 3771, "v": "पैतृष्वसेयाय स तामनपत्याय वीर्यवान् । अग्र्यमग्रे प्रतिज्ञाय स्वस्यापत्यस्य वीर्यवान् ।।"}, {"c": "1.104", "n": "3", "i": 3772, "v": "अग्रजातेति तां कन्यामग्र्यानुग्रहकाङ्क्षिणे । प्रददौ कुन्तिभोजाय सखा सख्ये महात्मने ।।"}, {"c": "1.104", "n": "4", "i": 3773, "v": "सा नियुक्ता पितुर्गेहे देवतातिथिपूजने । उग्रं पर्यचरद्घोरं ब्राह्मणं संशितव्रतम् ।।"}, {"c": "1.104", "n": "5", "i": 3774, "v": "निगूढनिश्चयं धर्मे यं तं दुर्वाससं विदुः । तमुग्रं संशितात्मानं सर्वयत्नैरतोषयत् ।।"}, {"c": "1.104", "n": "6", "i": 3775, "v": "तस्यै स प्रददौ मन्त्रमापद्धर्मान्ववेक्षया । अभिचाराभिसंयुक्तमब्रवीच्चैव तां मुनिः ।।"}, {"c": "1.104", "n": "7", "i": 3776, "v": "यं यं देवं त्वमेतेन मन्त्रेणावाहयिष्यसि । तस्य तस्य प्रसादेन पुत्रस्तव भविष्यति ।।"}, {"c": "1.104", "n": "8", "i": 3777, "v": "तथोक्ता सा तु विप्रेण तेन कौतूहलात्तदा । कन्या सती देवमर्कमाजुहाव यशस्विनी ।।"}, {"c": "1.104", "n": "9", "i": 3778, "v": "सा ददर्श तमायान्तं भास्करं लोकभावनम् । विस्मिता चानवद्याङ्गी दृष्ट्वा तन्महदद्भुतम् ।।"}, {"c": "1.104", "n": "10", "i": 3779, "v": "प्रकाशकर्मा तपनस्तस्यां गर्भं दधौ ततः । अजीजनत्ततो वीरं सर्वशस्त्रभृतां वरम् । आमुक्तकवचः श्रीमान्देवगर्भः श्रियावृतः ।।"}, {"c": "1.104", "n": "11", "i": 3780, "v": "सहजं कवचं बिभ्रत्कुण्डलोद्द्योतिताननः । अजायत सुतः कर्णः सर्वलोकेषु विश्रुतः ।।"}, {"c": "1.104", "n": "12", "i": 3781, "v": "प्रादाच्च तस्याः कन्यात्वं पुनः स परमद्युतिः । दत्त्वा च ददतां श्रेष्ठो दिवमाचक्रमे ततः ।।"}, {"c": "1.104", "n": "13", "i": 3782, "v": "गूहमानापचारं तं बन्धुपक्षभयात्तदा । उत्ससर्ज जले कुन्ती तं कुमारं सलक्षणम् ।।"}, {"c": "1.104", "n": "14", "i": 3783, "v": "तमुत्सृष्टं तदा गर्भं राधाभर्ता महायशाः । पुत्रत्वे कल्पयामास सभार्यः सूतनन्दनः ।।"}, {"c": "1.104", "n": "15", "i": 3784, "v": "नामधेयं च चक्राते तस्य बालस्य तावुभौ । वसुना सह जातोऽयं वसुषेणो भवत्विति ।।"}, {"c": "1.104", "n": "16", "i": 3785, "v": "स वर्धमानो बलवान्सर्वास्त्रेषूद्यतोऽभवत् । आ पृष्ठतापादादित्यमुपतस्थे स वीर्यवान् ।।"}, {"c": "1.104", "n": "17", "i": 3786, "v": "यस्मिन्काले जपन्नास्ते स वीरः सत्यसंगरः । नादेयं ब्राह्मणेष्वासीत्तस्मिन्काले महात्मनः ।।"}, {"c": "1.104", "n": "18", "i": 3787, "v": "तमिन्द्रो ब्राह्मणो भूत्वा भिक्षार्थं भूतभावनः । कुण्डले प्रार्थयामास कवचं च महाद्युतिः ।।"}, {"c": "1.104", "n": "19", "i": 3788, "v": "उत्कृत्य विमनाः स्वाङ्गात्कवचं रुधिरस्रवम् । कर्णस्तु कुण्डले छित्त्वा प्रायच्छत्स कृताञ्जलिः ।।"}, {"c": "1.104", "n": "20", "i": 3789, "v": "शक्तिं तस्मै ददौ शक्रः विस्मितो वाक्यमब्रवीत् । देवासुरमनुष्याणां गन्धर्वोरगरक्षसाम् । यस्मै क्षेप्स्यसि रुष्टः सन्सोऽनया न भविष्यति ।।"}, {"c": "1.104", "n": "21", "i": 3790, "v": "पुरा नाम तु तस्यासीद्वसुषेण इति श्रुतम् । ततो वैकर्तनः कर्णः कर्मणा तेन सोऽभवत् ।।"}, {"c": "1.105", "t": "वैशंपायन उवाच ।"}, {"c": "1.105", "n": "1", "i": 3791, "v": "रूपसत्त्वगुणोपेता धर्मारामा महाव्रता । दुहिता कुन्तिभोजस्य कृते पित्रा स्वयंवरे ।।"}, {"c": "1.105", "n": "2", "i": 3792, "v": "सिंहदंष्ट्रं गजस्कन्धमृषभाक्षं महाबलम् । भूमिपालसहस्राणां मध्ये पाण्डुमविन्दत ।।"}, {"c": "1.105", "n": "3", "i": 3793, "v": "स तया कुन्तिभोजस्य दुहित्रा कुरुनन्दनः । युयुजेऽमितसौभाग्यः पौलोम्या मघवानिव ।।"}, {"c": "1.105", "n": "4", "i": 3794, "v": "यात्वा देवव्रतेनापि मद्राणां पुटभेदनम् । विश्रुता त्रिषु लोकेषु माद्री मद्रपतेः सुता ।।"}, {"c": "1.105", "n": "5", "i": 3795, "v": "सर्वराजसु विख्याता रूपेणासदृशी भुवि । पाण्डोरर्थे परिक्रीता धनेन महता तदा । विवाहं कारयामास भीष्मः पाण्डोर्महात्मनः ।।"}, {"c": "1.105", "n": "6", "i": 3796, "v": "सिंहोरस्कं गजस्कन्धमृषभाक्षं मनस्विनम् । पाण्डुं दृष्ट्वा नरव्याघ्रं व्यस्मयन्त नरा भुवि ।।"}, {"c": "1.105", "n": "7", "i": 3797, "v": "कृतोद्वाहस्ततः पाण्डुर्बलोत्साहसमन्वितः । जिगीषमाणो वसुधां ययौ शत्रूननेकशः ।।"}, {"c": "1.105", "n": "8", "i": 3798, "v": "पूर्वमागस्कृतो गत्वा दशार्णाः समरे जिताः । पाण्डुना नरसिंहेन कौरवाणां यशोभृता ।।"}, {"c": "1.105", "n": "9", "i": 3799, "v": "ततः सेनामुपादाय पाण्डुर्नानाविधध्वजाम् । प्रभूतहस्त्यश्वरथां पदातिगणसंकुलाम् ।।"}, {"c": "1.105", "n": "10", "i": 3800, "v": "आगस्कृत्सर्ववीराणां वैरी सर्वमहीभृताम् । गोप्ता मगधराष्ट्रस्य दार्वो राजगृहे हतः ।।"}, {"c": "1.105", "n": "11", "i": 3801, "v": "ततः कोशं समादाय वाहनानि बलानि च । पाण्डुना मिथिलां गत्वा विदेहाः समरे जिताः ।।"}, {"c": "1.105", "n": "12", "i": 3802, "v": "तथा काशिषु सुह्मेषु पुण्ड्रेषु भरतर्षभ । स्वबाहुबलवीर्येण कुरूणामकरोद्यशः ।।"}, {"c": "1.105", "n": "13", "i": 3803, "v": "तं शरौघमहाज्वालमस्त्रार्चिषमरिंदमम् । पाण्डुपावकमासाद्य व्यदह्यन्त नराधिपाः ।।"}, {"c": "1.105", "n": "14", "i": 3804, "v": "ते ससेनाः ससेनेन विध्वंसितबला नृपाः । पाण्डुना वशगाः कृत्वा करकर्मसु योजिताः ।।"}, {"c": "1.105", "n": "15", "i": 3805, "v": "तेन ते निर्जिताः सर्वे पृथिव्यां सर्वपार्थिवाः । तमेकं मेनिरे शूरं देवेष्विव पुरंदरम् ।।"}, {"c": "1.105", "n": "16", "i": 3806, "v": "तं कृताञ्जलयः सर्वे प्रणता वसुधाधिपाः । उपाजग्मुर्धनं गृह्य रत्नानि विविधानि च ।।"}, {"c": "1.105", "n": "17", "i": 3807, "v": "मणिमुक्ताप्रवालं च सुवर्णं रजतं तथा । गोरत्नान्यश्वरत्नानि रथरत्नानि कुञ्जरान् ।।"}, {"c": "1.105", "n": "18", "i": 3808, "v": "खरोष्ट्रमहिषांश्चैव यच्च किंचिदजाविकम् । तत्सर्वं प्रतिजग्राह राजा नागपुराधिपः ।।"}, {"c": "1.105", "n": "19", "i": 3809, "v": "तदादाय ययौ पाण्डुः पुनर्मुदितवाहनः । हर्षयिष्यन्स्वराष्ट्राणि पुरं च गजसाह्वयम् ।।"}, {"c": "1.105", "n": "20", "i": 3810, "v": "शंतनो राजसिंहस्य भरतस्य च धीमतः । प्रनष्टः कीर्तिजः शब्दः पाण्डुना पुनरुद्धृतः ।।"}, {"c": "1.105", "n": "21", "i": 3811, "v": "ये पुरा कुरुराष्ट्राणि जह्रुः कुरुधनानि च । ते नागपुरसिंहेन पाण्डुना करदाः कृताः ।।"}, {"c": "1.105", "n": "22", "i": 3812, "v": "इत्यभाषन्त राजानो राजामात्याश्च संगताः । प्रतीतमनसो हृष्टाः पौरजानपदैः सह ।।"}, {"c": "1.105", "n": "23", "i": 3813, "v": "प्रत्युद्ययुस्तं संप्राप्तं सर्वे भीष्मपुरोगमाः । ते नदूरमिवाध्वानं गत्वा नागपुरालयाः । आवृतं ददृशुर्लोकं हृष्टा बहुविधैर्जनैः ।।"}, {"c": "1.105", "n": "24", "i": 3814, "v": "नानायानसमानीतै रत्नैरुच्चावचैस्तथा । हस्त्यश्वरथरत्नैश्च गोभिरुष्ट्रैरथाविकैः । नान्तं ददृशुरासाद्य भीष्मेण सह कौरवाः ।।"}, {"c": "1.105", "n": "25", "i": 3815, "v": "सोऽभिवाद्य पितुः पादौ कौसल्यानन्दवर्धनः । यथार्हं मानयामास पौरजानपदानपि ।।"}, {"c": "1.105", "n": "26", "i": 3816, "v": "प्रमृद्य परराष्ट्राणि कृतार्थं पुनरागतम् । पुत्रमासाद्य भीष्मस्तु हर्षादश्रूण्यवर्तयत् ।।"}, {"c": "1.105", "n": "27", "i": 3817, "v": "स तूर्यशतसंघानां भेरीणां च महास्वनैः । हर्षयन्सर्वशः पौरान्विवेश गजसाह्वयम् ।।"}, {"c": "1.106", "t": "वैशंपायन उवाच ।"}, {"c": "1.106", "n": "1", "i": 3818, "v": "धृतराष्ट्राभ्यनुज्ञातः स्वबाहुविजितं धनम् । भीष्माय सत्यवत्यै च मात्रे चोपजहार सः ।।"}, {"c": "1.106", "n": "2", "i": 3819, "v": "विदुराय च वै पाण्डुः प्रेषयामास तद्धनम् । सुहृदश्चापि धर्मात्मा धनेन समतर्पयत् ।।"}, {"c": "1.106", "n": "3", "i": 3820, "v": "ततः सत्यवतीं भीष्मः कौसल्यां च यशस्विनीम् । शुभैः पाण्डुजितै रत्नैस्तोषयामास भारत ।।"}, {"c": "1.106", "n": "4", "i": 3821, "v": "ननन्द माता कौसल्या तमप्रतिमतेजसम् । जयन्तमिव पौलोमी परिष्वज्य नरर्षभम् ।।"}, {"c": "1.106", "n": "5", "i": 3822, "v": "तस्य वीरस्य विक्रान्तैः सहस्रशतदक्षिणैः । अश्वमेधशतैरीजे धृतराष्ट्रो महामखैः ।।"}, {"c": "1.106", "n": "6", "i": 3823, "v": "संप्रयुक्तश्च कुन्त्या च माद्र्या च भरतर्षभ । जिततन्द्रीस्तदा पाण्डुर्बभूव वनगोचरः ।।"}, {"c": "1.106", "n": "7", "i": 3824, "v": "हित्वा प्रासादनिलयं शुभानि शयनानि च । अरण्यनित्यः सततं बभूव मृगयापरः ।।"}, {"c": "1.106", "n": "8", "i": 3825, "v": "स चरन्दक्षिणं पार्श्वं रम्यं हिमवतो गिरेः । उवास गिरिपृष्ठेषु महाशालवनेषु च ।।"}, {"c": "1.106", "n": "9", "i": 3826, "v": "रराज कुन्त्या माद्र्या च पाण्डुः सह वने वसन् । करेण्वोरिव मध्यस्थः श्रीमान्पौरंदरो गजः ।।"}, {"c": "1.106", "n": "10", "i": 3827, "v": "भारतं सह भार्याभ्यां बाणखड्गधनुर्धरम् । विचित्रकवचं वीरं परमास्त्रविदं नृपम् । देवोऽयमित्यमन्यन्त चरन्तं वनवासिनः ।।"}, {"c": "1.106", "n": "11", "i": 3828, "v": "तस्य कामांश्च भोगांश्च नरा नित्यमतन्द्रिताः । उपजह्रुर्वनान्तेषु धृतराष्ट्रेण चोदिताः ।।"}, {"c": "1.106", "n": "12", "i": 3829, "v": "अथ पारशवीं कन्यां देवकस्य महीपतेः । रूपयौवनसंपन्नां स शुश्रावापगासुतः ।।"}, {"c": "1.106", "n": "13", "i": 3830, "v": "ततस्तु वरयित्वा तामानाय्य पुरुषर्षभः । विवाहं कारयामास विदुरस्य महामतेः ।।"}, {"c": "1.106", "n": "14", "i": 3831, "v": "तस्यां चोत्पादयामास विदुरः कुरुनन्दनः । पुत्रान्विनयसंपन्नानात्मनः सदृशान्गुणैः ।।"}, {"c": "1.107", "t": "वैशंपायन उवाच ।"}, {"c": "1.107", "n": "1", "i": 3832, "v": "ततः पुत्रशतं जज्ञे गान्धार्यां जनमेजय । धृतराष्ट्रस्य वैश्यायामेकश्चापि शतात्परः ।।"}, {"c": "1.107", "n": "2", "i": 3833, "v": "पाण्डोः कुन्त्यां च माद्र्यां च पञ्च पुत्रा महारथाः । देवेभ्यः समपद्यन्त संतानाय कुलस्य वै ।।"}, {"c": "1.107", "t": "जनमेजय उवाच ।"}, {"c": "1.107", "n": "3", "i": 3834, "v": "कथं पुत्रशतं जज्ञे गान्धार्यां द्विजसत्तम । कियता चैव कालेन तेषामायुश्च किं परम् ।।"}, {"c": "1.107", "n": "4", "i": 3835, "v": "कथं चैकः स वैश्यायां धृतराष्ट्रसुतोऽभवत् । कथं च सदृशीं भार्यां गान्धारीं धर्मचारिणीम् । आनुकूल्ये वर्तमानां धृतराष्ट्रोऽत्यवर्तत ।।"}, {"c": "1.107", "n": "5", "i": 3836, "v": "कथं च शप्तस्य सतः पाण्डोस्तेन महात्मना । समुत्पन्ना दैवतेभ्यः पञ्च पुत्रा महारथाः ।।"}, {"c": "1.107", "n": "6", "i": 3837, "v": "एतद्विद्वन्यथावृत्तं विस्तरेण तपोधन । कथयस्व न मे तृप्तिः कथ्यमानेषु बन्धुषु ।।"}, {"c": "1.107", "t": "वैशंपायन उवाच ।"}, {"c": "1.107", "n": "7", "i": 3838, "v": "क्षुच्छ्रमाभिपरिग्लानं द्वैपायनमुपस्थितम् । तोषयामास गान्धारी व्यासस्तस्यै वरं ददौ ।।"}, {"c": "1.107", "n": "8", "i": 3839, "v": "सा वव्रे सदृशं भर्तुः पुत्राणां शतमात्मनः । ततः कालेन सा गर्भं धृतराष्ट्रादथाग्रहीत् ।।"}, {"c": "1.107", "n": "9", "i": 3840, "v": "संवत्सरद्वयं तं तु गान्धारी गर्भमाहितम् । अप्रजा धारयामास ततस्तां दुःखमाविशत् ।।"}, {"c": "1.107", "n": "10", "i": 3841, "v": "श्रुत्वा कुन्तीसुतं जातं बालार्कसमतेजसम् । उदरस्यात्मनः स्थैर्यमुपलभ्यान्वचिन्तयत् ।।"}, {"c": "1.107", "n": "11", "i": 3842, "v": "अज्ञातं धृतराष्ट्रस्य यत्नेन महता ततः । सोदरं पातयामास गान्धारी दुःखमूर्च्छिता ।।"}, {"c": "1.107", "n": "12", "i": 3843, "v": "ततो जज्ञे मांसपेशी लोहाष्ठीलेव संहता । द्विवर्षसंभृतां कुक्षौ तामुत्स्रष्टुं प्रचक्रमे ।।"}, {"c": "1.107", "n": "13", "i": 3844, "v": "अथ द्वैपायनो ज्ञात्वा त्वरितः समुपागमत् । तां स मांसमयीं पेशीं ददर्श जपतां वरः ।।"}, {"c": "1.107", "n": "14", "i": 3845, "v": "ततोऽब्रवीत्सौबलेयीं किमिदं ते चिकीर्षितम् । सा चात्मनो मतं सत्यं शशंस परमर्षये ।।"}, {"c": "1.107", "n": "15", "i": 3846, "v": "ज्येष्ठं कुन्तीसुतं जातं श्रुत्वा रविसमप्रभम् । दुःखेन परमेणेदमुदरं पातितं मया ।।"}, {"c": "1.107", "n": "16", "i": 3847, "v": "शतं च किल पुत्राणां वितीर्णं मे त्वया पुरा । इयं च मे मांसपेशी जाता पुत्रशताय वै ।।"}, {"c": "1.107", "t": "व्यास उवाच ।"}, {"c": "1.107", "n": "17", "i": 3848, "v": "एवमेतत्सौबलेयि नैतज्जात्वन्यथा भवेत् । वितथं नोक्तपूर्वं मे स्वैरेष्वपि कुतोऽन्यथा ।।"}, {"c": "1.107", "n": "18", "i": 3849, "v": "घृतपूर्णं कुण्डशतं क्षिप्रमेव विधीयताम् । शीताभिरद्भिरष्ठीलामिमां च परिषिञ्चत ।।"}, {"c": "1.107", "t": "वैशंपायन उवाच ।"}, {"c": "1.107", "n": "19", "i": 3850, "v": "सा सिच्यमाना अष्ठीला अभवच्छतधा तदा । अङ्गुष्ठपर्वमात्राणां गर्भाणां पृथगेव तु ।।"}, {"c": "1.107", "n": "20", "i": 3851, "v": "एकाधिकशतं पूर्णं यथायोगं विशां पते । मांसपेश्यास्तदा राजन्क्रमशः कालपर्ययात् ।।"}, {"c": "1.107", "n": "21", "i": 3852, "v": "ततस्तांस्तेषु कुण्डेषु गर्भानवदधे तदा । स्वनुगुप्तेषु देशेषु रक्षां च व्यदधात्ततः ।।"}, {"c": "1.107", "n": "22", "i": 3853, "v": "शशास चैव भगवान्कालेनैतावता पुनः । विघट्टनीयान्येतानि कुण्डानीति स्म सौबलीम् ।।"}, {"c": "1.107", "n": "23", "i": 3854, "v": "इत्युक्त्वा भगवान्व्यासस्तथा प्रतिविधाय च । जगाम तपसे धीमान्हिमवन्तं शिलोच्चयम् ।।"}, {"c": "1.107", "n": "24", "i": 3855, "v": "जज्ञे क्रमेण चैतेन तेषां दुर्योधनो नृपः । जन्मतस्तु प्रमाणेन ज्येष्ठो राजा युधिष्ठिरः ।।"}, {"c": "1.107", "n": "25", "i": 3856, "v": "जातमात्रे सुते तस्मिन्धृतराष्ट्रोऽब्रवीदिदम् । समानीय बहून्विप्रान्भीष्मं विदुरमेव च ।।"}, {"c": "1.107", "n": "26", "i": 3857, "v": "युधिष्ठिरो राजपुत्रो ज्येष्ठो नः कुलवर्धनः । प्राप्तः स्वगुणतो राज्यं न तस्मिन्वाच्यमस्ति नः ।।"}, {"c": "1.107", "n": "27", "i": 3858, "v": "अयं त्वनन्तरस्तस्मादपि राजा भविष्यति । एतद्धि ब्रूत मे सत्यं यदत्र भविता ध्रुवम् ।।"}, {"c": "1.107", "n": "28", "i": 3859, "v": "वाक्यस्यैतस्य निधने दिक्षु सर्वासु भारत । क्रव्यादाः प्राणदन्घोराः शिवाश्चाशिवशंसिनः ।।"}, {"c": "1.107", "n": "29", "i": 3860, "v": "लक्षयित्वा निमित्तानि तानि घोराणि सर्वशः । तेऽब्रुवन्ब्राह्मणा राजन्विदुरश्च महामतिः ।।"}, {"c": "1.107", "n": "30", "i": 3861, "v": "व्यक्तं कुलान्तकरणो भवितैष सुतस्तव । तस्य शान्तिः परित्यागे पुष्ट्या त्वपनयो महान् ।।"}, {"c": "1.107", "n": "31", "i": 3862, "v": "शतमेकोनमप्यस्तु पुत्राणां ते महीपते । एकेन कुरु वै क्षेमं लोकस्य च कुलस्य च ।।"}, {"c": "1.107", "n": "32", "i": 3863, "v": "त्यजेदेकं कुलस्यार्थे ग्रामस्यार्थे कुलं त्यजेत् । ग्रामं जनपदस्यार्थे आत्मार्थे पृथिवीं त्यजेत् ।।"}, {"c": "1.107", "n": "33", "i": 3864, "v": "स तथा विदुरेणोक्तस्तैश्च सर्वैर्द्विजोत्तमैः । न चकार तथा राजा पुत्रस्नेहसमन्वितः ।।"}, {"c": "1.107", "n": "34", "i": 3865, "v": "ततः पुत्रशतं सर्वं धृतराष्ट्रस्य पार्थिव । मासमात्रेण संजज्ञे कन्या चैका शताधिका ।।"}, {"c": "1.107", "n": "35", "i": 3866, "v": "गान्धार्यां क्लिश्यमानायामुदरेण विवर्धता । धृतराष्ट्रं महाबाहुं वैश्या पर्यचरत्किल ।।"}, {"c": "1.107", "n": "36", "i": 3867, "v": "तस्मिन्संवत्सरे राजन्धृतराष्ट्रान्महायशाः । जज्ञे धीमांस्ततस्तस्यां युयुत्सुः करणो नृप ।।"}, {"c": "1.107", "n": "37", "i": 3868, "v": "एवं पुत्रशतं जज्ञे धृतराष्ट्रस्य धीमतः । महारथानां वीराणां कन्या चैकाथ दुःशला ।।"}, {"c": "1.108", "t": "जनमेजय उवाच ।"}, {"c": "1.108", "n": "1", "i": 3869, "v": "ज्येष्ठानुज्येष्ठतां तेषां नामधेयानि चाभिभो । धृतराष्ट्रस्य पुत्राणामानुपूर्व्येण कीर्तय ।।"}, {"c": "1.108", "t": "वैशंपायन उवाच ।"}, {"c": "1.108", "n": "2", "i": 3870, "v": "दुर्योधनो युयुत्सुश्च राजन्दुःशासनस्तथा । दुःसहो दुःशलश्चैव जलसंधः समः सहः ।।"}, {"c": "1.108", "n": "3", "i": 3871, "v": "विन्दानुविन्दौ दुर्धर्षः सुबाहुर्दुष्प्रधर्षणः । दुर्मर्षणो दुर्मुखश्च दुष्कर्णः कर्ण एव च ।।"}, {"c": "1.108", "n": "4", "i": 3872, "v": "विविंशतिर्विकर्णश्च जलसंधः सुलोचनः । चित्रोपचित्रौ चित्राक्षश्चारुचित्रः शरासनः ।।"}, {"c": "1.108", "n": "5", "i": 3873, "v": "दुर्मदो दुष्प्रगाहश्च विवित्सुर्विकटः समः । ऊर्णनाभः सुनाभश्च तथा नन्दोपनन्दकौ ।।"}, {"c": "1.108", "n": "6", "i": 3874, "v": "सेनापतिः सुषेणश्च कुण्डोदरमहोदरौ । चित्रबाणश्चित्रवर्मा सुवर्मा दुर्विमोचनः ।।"}, {"c": "1.108", "n": "7", "i": 3875, "v": "अयोबाहुर्महाबाहुश्चित्राङ्गश्चित्रकुण्डलः । भीमवेगो भीमबलो बलाकी बलवर्धनः ।।"}, {"c": "1.108", "n": "8", "i": 3876, "v": "उग्रायुधो भीमकर्मा कनकायुर्दृढायुधः । दृढवर्मा दृढक्षत्रः सोमकीर्तिरनूदरः ।।"}, {"c": "1.108", "n": "9", "i": 3877, "v": "दृढसंधो जरासंधः सत्यसंधः सदःसुवाक् । उग्रश्रवा अश्वसेनः सेनानीर्दुष्पराजयः ।।"}, {"c": "1.108", "n": "10", "i": 3878, "v": "अपराजितः पण्डितको विशालाक्षो दुरावरः । दृढहस्तः सुहस्तश्च वातवेगसुवर्चसौ ।।"}, {"c": "1.108", "n": "11", "i": 3879, "v": "आदित्यकेतुर्बह्वाशी नागदन्तोग्रयायिनौ । कवची निषङ्गी पाशी च दण्डधारो धनुर्ग्रहः ।।"}, {"c": "1.108", "n": "12", "i": 3880, "v": "उग्रो भीमरथो वीरो वीरबाहुरलोलुपः । अभयो रौद्रकर्मा च तथा दृढरथस्त्रयः ।।"}, {"c": "1.108", "n": "13", "i": 3881, "v": "अनाधृष्यः कुण्डभेदी विरावी दीर्घलोचनः । दीर्घबाहुर्महाबाहुर्व्यूढोरुः कनकध्वजः ।।"}, {"c": "1.108", "n": "14", "i": 3882, "v": "कुण्डाशी विरजाश्चैव दुःशला च शताधिका । एतदेकशतं राजन्कन्या चैका प्रकीर्तिता ।।"}, {"c": "1.108", "n": "15", "i": 3883, "v": "नामधेयानुपूर्व्येण विद्धि जन्मक्रमं नृप । सर्वे त्वतिरथाः शूराः सर्वे युद्धविशारदाः ।।"}, {"c": "1.108", "n": "16", "i": 3884, "v": "सर्वे वेदविदश्चैव राजशास्त्रेषु कोविदाः । सर्वे संसर्गविद्यासु विद्याभिजनशोभिनः ।।"}, {"c": "1.108", "n": "17", "i": 3885, "v": "सर्वेषामनुरूपाश्च कृता दारा महीपते । धृतराष्ट्रेण समये समीक्ष्य विधिवत्तदा ।।"}, {"c": "1.108", "n": "18", "i": 3886, "v": "दुःशलां समये राजा सिन्धुराजाय भारत । जयद्रथाय प्रददौ सौबलानुमते तदा ।।"}, {"c": "1.109", "t": "जनमेजय उवाच ।"}, {"c": "1.109", "n": "1", "i": 3887, "v": "कथितो धार्तराष्ट्राणामार्षः संभव उत्तमः । अमानुषो मानुषाणां भवता ब्रह्मवित्तम ।।"}, {"c": "1.109", "n": "2", "i": 3888, "v": "नामधेयानि चाप्येषां कथ्यमानानि भागशः । त्वत्तः श्रुतानि मे ब्रह्मन्पाण्डवानां तु कीर्तय ।।"}, {"c": "1.109", "n": "3", "i": 3889, "v": "ते हि सर्वे महात्मानो देवराजपराक्रमाः । त्वयैवांशावतरणे देवभागाः प्रकीर्तिताः ।।"}, {"c": "1.109", "n": "4", "i": 3890, "v": "तस्मादिच्छाम्यहं श्रोतुमतिमानुषकर्मणाम् । तेषामाजननं सर्वं वैशंपायन कीर्तय ।।"}, {"c": "1.109", "t": "वैशंपायन उवाच ।"}, {"c": "1.109", "n": "5", "i": 3891, "v": "राजा पाण्डुर्महारण्ये मृगव्यालनिषेविते । वने मैथुनकालस्थं ददर्श मृगयूथपम् ।।"}, {"c": "1.109", "n": "6", "i": 3892, "v": "ततस्तां च मृगीं तं च रुक्मपुङ्खैः सुपत्रिभिः । निर्बिभेद शरैस्तीक्ष्णैः पाण्डुः पञ्चभिराशुगैः ।।"}, {"c": "1.109", "n": "7", "i": 3893, "v": "स च राजन्महातेजा ऋषिपुत्रस्तपोधनः । भार्यया सह तेजस्वी मृगरूपेण संगतः ।।"}, {"c": "1.109", "n": "8", "i": 3894, "v": "संसक्तस्तु तया मृग्या मानुषीमीरयन्गिरम् । क्षणेन पतितो भूमौ विललापाकुलेन्द्रियः ।।"}, {"c": "1.109", "t": "मृग उवाच ।"}, {"c": "1.109", "n": "9", "i": 3895, "v": "काममन्युपरीतापि बुद्ध्यङ्गरहितापि च । वर्जयन्ति नृशंसानि पापेष्वभिरता नराः ।।"}, {"c": "1.109", "n": "10", "i": 3896, "v": "न विधिं ग्रसते प्रज्ञा प्रज्ञां तु ग्रसते विधिः । विधिपर्यागतानर्थान्प्रज्ञा न प्रतिपद्यते ।।"}, {"c": "1.109", "n": "11", "i": 3897, "v": "शश्वद्धर्मात्मनां मुख्ये कुले जातस्य भारत । कामलोभाभिभूतस्य कथं ते चलिता मतिः ।।"}, {"c": "1.109", "t": "पाण्डुरुवाच ।"}, {"c": "1.109", "n": "12", "i": 3898, "v": "शत्रूणां या वधे वृत्तिः सा मृगाणां वधे स्मृता । राज्ञां मृग न मां मोहात्त्वं गर्हयितुमर्हसि ।।"}, {"c": "1.109", "n": "13", "i": 3899, "v": "अच्छद्मनामायया च मृगाणां वध इष्यते । स एव धर्मो राज्ञां तु तद्विद्वान्किं नु गर्हसे ।।"}, {"c": "1.109", "n": "14", "i": 3900, "v": "अगस्त्यः सत्रमासीनश्चचार मृगयामृषिः । आरण्यान्सर्वदैवत्यान्मृगान्प्रोक्ष्य महावने ।।"}, {"c": "1.109", "n": "15", "i": 3901, "v": "प्रमाणदृष्टधर्मेण कथमस्मान्विगर्हसे । अगस्त्यस्याभिचारेण युष्माकं वै वपा हुता ।।"}, {"c": "1.109", "t": "मृग उवाच ।"}, {"c": "1.109", "n": "16", "i": 3902, "v": "न रिपून्वै समुद्दिश्य विमुञ्चन्ति पुरा शरान् । रन्ध्र एषां विशेषेण वधकालः प्रशस्यते ।।"}, {"c": "1.109", "t": "पाण्डुरुवाच ।"}, {"c": "1.109", "n": "17", "i": 3903, "v": "प्रमत्तमप्रमत्तं वा विवृतं घ्नन्ति चौजसा । उपायैरिषुभिस्तीक्ष्णैः कस्मान्मृग विगर्हसे ।।"}, {"c": "1.109", "t": "मृग उवाच ।"}, {"c": "1.109", "n": "18", "i": 3904, "v": "नाहं घ्नन्तं मृगान्राजन्विगर्हे आत्मकारणात् । मैथुनं तु प्रतीक्ष्यं मे स्यात्त्वयेहानृशंसतः ।।"}, {"c": "1.109", "n": "19", "i": 3905, "v": "सर्वभूतहिते काले सर्वभूतेप्सिते तथा । को हि विद्वान्मृगं हन्याच्चरन्तं मैथुनं वने । पुरुषार्थफलं कान्तं यत्त्वया वितथं कृतम् ।।"}, {"c": "1.109", "n": "20", "i": 3906, "v": "पौरवाणामृषीणां च तेषामक्लिष्टकर्मणाम् । वंशे जातस्य कौरव्य नानुरूपमिदं तव ।।"}, {"c": "1.109", "n": "21", "i": 3907, "v": "नृशंसं कर्म सुमहत्सर्वलोकविगर्हितम् । अस्वर्ग्यमयशस्यं च अधर्मिष्ठं च भारत ।।"}, {"c": "1.109", "n": "22", "i": 3908, "v": "स्त्रीभोगानां विशेषज्ञः शास्त्रधर्मार्थतत्त्ववित् । नार्हस्त्वं सुरसंकाश कर्तुमस्वर्ग्यमीदृशम् ।।"}, {"c": "1.109", "n": "23", "i": 3909, "v": "त्वया नृशंसकर्तारः पापाचाराश्च मानवाः । निग्राह्याः पार्थिवश्रेष्ठ त्रिवर्गपरिवर्जिताः ।।"}, {"c": "1.109", "n": "24", "i": 3910, "v": "किं कृतं ते नरश्रेष्ठ निघ्नतो मामनागसम् । मुनिं मूलफलाहारं मृगवेषधरं नृप । वसमानमरण्येषु नित्यं शमपरायणम् ।।"}, {"c": "1.109", "n": "25", "i": 3911, "v": "त्वयाहं हिंसितो यस्मात्तस्मात्त्वामप्यसंशयम् । द्वयोर्नृशंसकर्तारमवशं काममोहितम् । जीवितान्तकरो भाव एवमेवागमिष्यति ।।"}, {"c": "1.109", "n": "26", "i": 3912, "v": "अहं हि किंदमो नाम तपसाप्रतिमो मुनिः । व्यपत्रपन्मनुष्याणां मृग्यां मैथुनमाचरम् ।।"}, {"c": "1.109", "n": "27", "i": 3913, "v": "मृगो भूत्वा मृगैः सार्धं चरामि गहने वने । न तु ते ब्रह्महत्येयं भविष्यत्यविजानतः । मृगरूपधरं हत्वा मामेवं काममोहितम् ।।"}, {"c": "1.109", "n": "28", "i": 3914, "v": "अस्य तु त्वं फलं मूढ प्राप्स्यसीदृशमेव हि । प्रियया सह संवासं प्राप्य कामविमोहितः । त्वमप्यस्यामवस्थायां प्रेतलोकं गमिष्यसि ।।"}, {"c": "1.109", "n": "29", "i": 3915, "v": "अन्तकाले च संवासं यया गन्तासि कान्तया । प्रेतराजवशं प्राप्तं सर्वभूतदुरत्ययम् । भक्त्या मतिमतां श्रेष्ठ सैव त्वामनुयास्यति ।।"}, {"c": "1.109", "n": "30", "i": 3916, "v": "वर्तमानः सुखे दुःखं यथाहं प्रापितस्त्वया । तथा सुखं त्वां संप्राप्तं दुःखमभ्यागमिष्यति ।।"}, {"c": "1.109", "t": "वैशंपायन उवाच ।"}, {"c": "1.109", "n": "31", "i": 3917, "v": "एवमुक्त्वा सुदुःखार्तो जीवितात्स व्ययुज्यत । मृगः पाण्डुश्च शोकार्तः क्षणेन समपद्यत ।।"}, {"c": "1.110", "t": "वैशंपायन उवाच ।"}, {"c": "1.110", "n": "1", "i": 3918, "v": "तं व्यतीतमतिक्रम्य राजा स्वमिव बान्धवम् । सभार्यः शोकदुःखार्तः पर्यदेवयदातुरः ।।"}, {"c": "1.110", "t": "पाण्डुरुवाच ।"}, {"c": "1.110", "n": "2", "i": 3919, "v": "सतामपि कुले जाताः कर्मणा बत दुर्गतिम् । प्राप्नुवन्त्यकृतात्मानः कामजालविमोहिताः ।।"}, {"c": "1.110", "n": "3", "i": 3920, "v": "शश्वद्धर्मात्मना जातो बाल एव पिता मम । जीवितान्तमनुप्राप्तः कामात्मैवेति नः श्रुतम् ।।"}, {"c": "1.110", "n": "4", "i": 3921, "v": "तस्य कामात्मनः क्षेत्रे राज्ञः संयतवागृषिः । कृष्णद्वैपायनः साक्षाद्भगवान्मामजीजनत् ।।"}, {"c": "1.110", "n": "5", "i": 3922, "v": "तस्याद्य व्यसने बुद्धिः संजातेयं ममाधमा । त्यक्तस्य देवैरनयान्मृगयायां दुरात्मनः ।।"}, {"c": "1.110", "n": "6", "i": 3923, "v": "मोक्षमेव व्यवस्यामि बन्धो हि व्यसनं महत् । सुवृत्तिमनुवर्तिष्ये तामहं पितुरव्ययाम् । अतीव तपसात्मानं योजयिष्याम्यसंशयम् ।।"}, {"c": "1.110", "n": "7", "i": 3924, "v": "तस्मादेकोऽहमेकाहमेकैकस्मिन्वनस्पतौ । चरन्भैक्षं मुनिर्मुण्डश्चरिष्यामि महीमिमाम् ।।"}, {"c": "1.110", "n": "8", "i": 3925, "v": "पांसुना समवच्छन्नः शून्यागारप्रतिश्रयः । वृक्षमूलनिकेतो वा त्यक्तसर्वप्रियाप्रियः ।।"}, {"c": "1.110", "n": "9", "i": 3926, "v": "न शोचन्न प्रहृष्यंश्च तुल्यनिन्दात्मसंस्तुतिः । निराशीर्निर्नमस्कारो निर्द्वन्द्वो निष्परिग्रहः ।।"}, {"c": "1.110", "n": "10", "i": 3927, "v": "न चाप्यवहसन्कंचिन्न कुर्वन्भ्रुकुटीं क्वचित् । प्रसन्नवदनो नित्यं सर्वभूतहिते रतः ।।"}, {"c": "1.110", "n": "11", "i": 3928, "v": "जङ्गमाजङ्गमं सर्वमविहिंसंश्चतुर्विधम् । स्वासु प्रजास्विव सदा समः प्राणभृतां प्रति ।।"}, {"c": "1.110", "n": "12", "i": 3929, "v": "एककालं चरन्भैक्षं कुलानि द्वे च पञ्च च । असंभवे वा भैक्षस्य चरन्ननशनान्यपि ।।"}, {"c": "1.110", "n": "13", "i": 3930, "v": "अल्पमल्पं यथाभोज्यं पूर्वलाभेन जातु चित् । नित्यं नातिचरँल्लाभे अलाभे सप्त पूरयन् ।।"}, {"c": "1.110", "n": "14", "i": 3931, "v": "वास्यैकं तक्षतो बाहुं चन्दनेनैकमुक्षतः । नाकल्याणं न कल्याणं प्रध्यायन्नुभयोस्तयोः ।।"}, {"c": "1.110", "n": "15", "i": 3932, "v": "न जिजीविषुवत्किंचिन्न मुमूर्षुवदाचरन् । मरणं जीवितं चैव नाभिनन्दन्न च द्विषन् ।।"}, {"c": "1.110", "n": "16", "i": 3933, "v": "याः काश्चिज्जीवता शक्याः कर्तुमभ्युदयक्रियाः । ताः सर्वाः समतिक्रम्य निमेषादिष्ववस्थितः ।।"}, {"c": "1.110", "n": "17", "i": 3934, "v": "तासु सर्वास्ववस्थासु त्यक्तसर्वेन्द्रियक्रियः । संपरित्यक्तधर्मात्मा सुनिर्णिक्तात्मकल्मषः ।।"}, {"c": "1.110", "n": "18", "i": 3935, "v": "निर्मुक्तः सर्वपापेभ्यो व्यतीतः सर्ववागुराः । न वशे कस्यचित्तिष्ठन्सधर्मा मातरिश्वनः ।।"}, {"c": "1.110", "n": "19", "i": 3936, "v": "एतया सततं वृत्त्या चरन्नेवंप्रकारया । देहं संधारयिष्यामि निर्भयं मार्गमास्थितः ।।"}, {"c": "1.110", "n": "20", "i": 3937, "v": "नाहं श्वाचरिते मार्गे अवीर्यकृपणोचिते । स्वधर्मात्सततापेते रमेयं वीर्यवर्जितः ।।"}, {"c": "1.110", "n": "21", "i": 3938, "v": "सत्कृतोऽसक्तृतो वापि योऽन्यां कृपणचक्षुषा । उपैति वृत्तिं कामात्मा स शुनां वर्तते पथि ।।"}, {"c": "1.110", "t": "वैशंपायन उवाच ।"}, {"c": "1.110", "n": "22", "i": 3939, "v": "एवमुक्त्वा सुदुःखार्तो निःश्वासपरमो नृपः । अवेक्षमाणः कुन्तीं च माद्रीं च समभाषत ।।"}, {"c": "1.110", "n": "23", "i": 3940, "v": "कौसल्या विदुरः क्षत्ता राजा च सह बन्धुभिः । आर्या सत्यवती भीष्मस्ते च राजपुरोहिताः ।।"}, {"c": "1.110", "n": "24", "i": 3941, "v": "ब्राह्मणाश्च महात्मानः सोमपाः संशितव्रताः । पौरवृद्धाश्च ये तत्र निवसन्त्यस्मदाश्रयाः । प्रसाद्य सर्वे वक्तव्याः पाण्डुः प्रव्रजितो वनम् ।।"}, {"c": "1.110", "n": "25", "i": 3942, "v": "निशम्य वचनं भर्तुर्वनवासे धृतात्मनः । तत्समं वचनं कुन्ती माद्री च समभाषताम् ।।"}, {"c": "1.110", "n": "26", "i": 3943, "v": "अन्येऽपि ह्याश्रमाः सन्ति ये शक्या भरतर्षभ । आवाभ्यां धर्मपत्नीभ्यां सह तप्त्वा तपो महत् । त्वमेव भविता सार्थः स्वर्गस्यापि न संशयः ।।"}, {"c": "1.110", "n": "27", "i": 3944, "v": "प्रणिधायेन्द्रियग्रामं भर्तृलोकपरायणे । त्यक्तकामसुखे ह्यावां तप्स्यावो विपुलं तपः ।।"}, {"c": "1.110", "n": "28", "i": 3945, "v": "यदि आवां महाप्राज्ञ त्यक्ष्यसि त्वं विशां पते । अद्यैवावां प्रहास्यावो जीतिवं नात्र संशयः ।।"}, {"c": "1.110", "t": "पाण्डुरुवाच ।"}, {"c": "1.110", "n": "29", "i": 3946, "v": "यदि व्यवसितं ह्येतद्युवयोर्धर्मसंहितम् । स्ववृत्तिमनुवर्तिष्ये तामहं पितुरव्ययाम् ।।"}, {"c": "1.110", "n": "30", "i": 3947, "v": "त्यक्तग्राम्यसुखाचारस्तप्यमानो महत्तपः । वल्कली फलमूलाशी चरिष्यामि महावने ।।"}, {"c": "1.110", "n": "31", "i": 3948, "v": "अग्निं जुह्वन्नुभौ कालावुभौ कालावुपस्पृशन् । कृशः परिमिताहारश्चीरचर्मजटाधरः ।।"}, {"c": "1.110", "n": "32", "i": 3949, "v": "शीतवातातपसहः क्षुत्पिपासाश्रमान्वितः । तपसा दुश्चरेणेदं शरीरमुपशोषयन् ।।"}, {"c": "1.110", "n": "33", "i": 3950, "v": "एकान्तशीली विमृशन्पक्वापक्वेन वर्तयन् । पितॄन्देवांश्च वन्येन वाग्भिरद्भिश्च तर्पयन् ।।"}, {"c": "1.110", "n": "34", "i": 3951, "v": "वानप्रस्थजनस्यापि दर्शनं कुलवासिनाम् । नाप्रियाण्याचरञ्जातु किं पुनर्ग्रामवासिनाम् ।।"}, {"c": "1.110", "n": "35", "i": 3952, "v": "एवमारण्यशास्त्राणामुग्रमुग्रतरं विधिम् । काङ्क्षमाणोऽहमासिष्ये देहस्यास्य समापनात् ।।"}, {"c": "1.110", "t": "वैशंपायन उवाच ।"}, {"c": "1.110", "n": "36", "i": 3953, "v": "इत्येवमुक्त्वा भार्ये ते राजा कौरववंशजः । ततश्चूडामणिं निष्कमङ्गदे कुण्डलानि च । वासांसि च महार्हाणि स्त्रीणामाभरणानि च ।।"}, {"c": "1.110", "n": "37", "i": 3954, "v": "प्रदाय सर्वं विप्रेभ्यः पाण्डुः पुनरभाषत । गत्वा नागपुरं वाच्यं पाण्डुः प्रव्रजितो वनम् ।।"}, {"c": "1.110", "n": "38", "i": 3955, "v": "अर्थं कामं सुखं चैव रतिं च परमात्मिकाम् । प्रतस्थे सर्वमुत्सृज्य सभार्यः कुरुपुंगवः ।।"}, {"c": "1.110", "n": "39", "i": 3956, "v": "ततस्तस्यानुयात्राणि ते चैव परिचारकाः । श्रुत्वा भरतसिंहस्य विविधाः करुणा गिरः । भीममार्तस्वरं कृत्वा हाहेति परिचुक्रुशुः ।।"}, {"c": "1.110", "n": "40", "i": 3957, "v": "उष्णमश्रु विमुञ्चन्तस्तं विहाय महीपतिम् । ययुर्नागपुरं तूर्णं सर्वमादाय तद्वचः ।।"}, {"c": "1.110", "n": "41", "i": 3958, "v": "श्रुत्वा च तेभ्यस्तत्सर्वं यथावृत्तं महावने । धृतराष्ट्रो नरश्रेष्ठः पाण्डुमेवान्वशोचत ।।"}, {"c": "1.110", "n": "42", "i": 3959, "v": "राजपुत्रस्तु कौरव्यः पाण्डुर्मूलफलाशनः । जगाम सह भार्याभ्यां ततो नागसभं गिरिम् ।।"}, {"c": "1.110", "n": "43", "i": 3960, "v": "स चैत्ररथमासाद्य वारिषेणमतीत्य च । हिमवन्तमतिक्रम्य प्रययौ गन्धमादनम् ।।"}, {"c": "1.110", "n": "44", "i": 3961, "v": "रक्ष्यमाणो महाभूतैः सिद्धैश्च परमर्षिभिः । उवास स तदा राजा समेषु विषमेषु च ।।"}, {"c": "1.110", "n": "45", "i": 3962, "v": "इन्द्रद्युम्नसरः प्राप्य हंसकूटमतीत्य च । शतशृङ्गे महाराज तापसः समपद्यत ।।"}, {"c": "1.111", "t": "वैशंपायन उवाच ।"}, {"c": "1.111", "n": "1", "i": 3963, "v": "तत्रापि तपसि श्रेष्ठे वर्तमानः स वीर्यवान् । सिद्धचारणसंघानां बभूव प्रियदर्शनः ।।"}, {"c": "1.111", "n": "2", "i": 3964, "v": "शुश्रूषुरनहंवादी संयतात्मा जितेन्द्रियः । स्वर्गं गन्तुं पराक्रान्तः स्वेन वीर्येण भारत ।।"}, {"c": "1.111", "n": "3", "i": 3965, "v": "केषांचिदभवद्भ्राता केषांचिदभवत्सखा । ऋषयस्त्वपरे चैनं पुत्रवत्पर्यपालयन् ।।"}, {"c": "1.111", "n": "4", "i": 3966, "v": "स तु कालेन महता प्राप्य निष्कल्मषं तपः । ब्रह्मर्षिसदृशः पाण्डुर्बभूव भरतर्षभ ।।"}, {"c": "1.111", "n": "5", "i": 3967, "v": "स्वर्गपारं तितीर्षन्स शतशृङ्गादुदङ्मुखः । प्रतस्थे सह पत्नीभ्यामब्रुवंस्तत्र तापसाः । उपर्युपरि गच्छन्तः शैलराजमुदङ्मुखाः ।।"}, {"c": "1.111", "n": "6", "i": 3968, "v": "दृष्टवन्तो गिरेरस्य दुर्गान्देशान्बहून्वयम् । आक्रीडभूतान्देवानां गन्धर्वाप्सरसां तथा ।।"}, {"c": "1.111", "n": "7", "i": 3969, "v": "उद्यानानि कुबेरस्य समानि विषमाणि च । महानदीनितम्बांश्च दुर्गांश्च गिरिगह्वरान् ।।"}, {"c": "1.111", "n": "8", "i": 3970, "v": "सन्ति नित्यहिमा देशा निर्वृक्षमृगपक्षिणः । सन्ति केचिन्महावर्षा दुर्गाः केचिद्दुरासदाः ।।"}, {"c": "1.111", "n": "9", "i": 3971, "v": "अतिक्रामेन्न पक्षी यान्कुत एवेतरे मृगाः । वायुरेकोऽतिगाद्यत्र सिद्धाश्च परमर्षयः ।।"}, {"c": "1.111", "n": "10", "i": 3972, "v": "गच्छन्त्यौ शैलराजेऽस्मिन्राजपुत्र्यौ कथं त्विमे । न सीदेतामदुःखार्हे मा गमो भरतर्षभ ।।"}, {"c": "1.111", "t": "पाण्डुरुवाच ।"}, {"c": "1.111", "n": "11", "i": 3973, "v": "अप्रजस्य महाभागा न द्वारं परिचक्षते । स्वर्गे तेनाभितप्तोऽहमप्रजस्तद्ब्रवीमि वः ।।"}, {"c": "1.111", "n": "12", "i": 3974, "v": "ऋणैश्चतुर्भिः संयुक्ता जायन्ते मनुजा भुवि । पितृदेवर्षिमनुजदेयैः शतसहस्रशः ।।"}, {"c": "1.111", "n": "13", "i": 3975, "v": "एतानि तु यथाकालं यो न बुध्यति मानवः । न तस्य लोकाः सन्तीति धर्मविद्भिः प्रतिष्ठितम् ।।"}, {"c": "1.111", "n": "14", "i": 3976, "v": "यज्ञैश्च देवान्प्रीणाति स्वाध्यायतपसा मुनीन् । पुत्रैः श्राद्धैः पितॄंश्चापि आनृशंस्येन मानवान् ।।"}, {"c": "1.111", "n": "15", "i": 3977, "v": "ऋषिदेवमनुष्याणां परिमुक्तोऽस्मि धर्मतः । पित्र्यादृणादनिर्मुक्तस्तेन तप्ये तपोधनाः ।।"}, {"c": "1.111", "n": "16", "i": 3978, "v": "देहनाशे ध्रुवो नाशः पितॄणामेष निश्चयः । इह तस्मात्प्रजाहेतोः प्रजायन्ते नरोत्तमाः ।।"}, {"c": "1.111", "n": "17", "i": 3979, "v": "यथैवाहं पितुः क्षेत्रे सृष्टस्तेन महात्मना । तथैवास्मिन्मम क्षेत्रे कथं वै संभवेत्प्रजा ।।"}, {"c": "1.111", "t": "तापसा ऊचुः ।"}, {"c": "1.111", "n": "18", "i": 3980, "v": "अस्ति वै तव धर्मात्मन्विद्म देवोपमं शुभम् । अपत्यमनघं राजन्वयं दिव्येन चक्षुषा ।।"}, {"c": "1.111", "n": "19", "i": 3981, "v": "दैवदिष्टं नरव्याघ्र कर्मणेहोपपादय । अक्लिष्टं फलमव्यग्रो विन्दते बुद्धिमान्नरः ।।"}, {"c": "1.111", "n": "20", "i": 3982, "v": "तस्मिन्दृष्टे फले तात प्रयत्नं कर्तुमर्हसि । अपत्यं गुणसंपन्नं लब्ध्वा प्रीतिमवाप्स्यसि ।।"}, {"c": "1.111", "t": "वैशंपायन उवाच ।"}, {"c": "1.111", "n": "21", "i": 3983, "v": "तच्छ्रुत्वा तापसवचः पाण्डुश्चिन्तापरोऽभवत् । आत्मनो मृगशापेन जानन्नुपहतां क्रियाम् ।।"}, {"c": "1.111", "n": "22", "i": 3984, "v": "सोऽब्रवीद्विजने कुन्तीं धर्मपत्नीं यशस्विनीम् । अपत्योत्पादने योगमापदि प्रसमर्थयन् ।।"}, {"c": "1.111", "n": "23", "i": 3985, "v": "अपत्यं नाम लोकेषु प्रतिष्ठा धर्मसंहिता । इति कुन्ति विदुर्धीराः शाश्वतं धर्ममादितः ।।"}, {"c": "1.111", "n": "24", "i": 3986, "v": "इष्टं दत्तं तपस्तप्तं नियमश्च स्वनुष्ठितः । सर्वमेवानपत्यस्य न पावनमिहोच्यते ।।"}, {"c": "1.111", "n": "25", "i": 3987, "v": "सोऽहमेवं विदित्वैतत्प्रपश्यामि शुचिस्मिते । अनपत्यः शुभाँल्लोकान्नावाप्स्यामीति चिन्तयन् ।।"}, {"c": "1.111", "n": "26", "i": 3988, "v": "मृगाभिशापान्नष्टं मे प्रजनं ह्यकृतात्मनः । नृशंसकारिणो भीरु यथैवोपहतं तथा ।।"}, {"c": "1.111", "n": "27", "i": 3989, "v": "इमे वै बन्धुदायादाः षट्पुत्रा धर्मदर्शने । षडेवाबन्धुदायादाः पुत्रास्ताञ्शृणु मे पृथे ।।"}, {"c": "1.111", "n": "28", "i": 3990, "v": "स्वयंजातः प्रणीतश्च परिक्रीतश्च यः सुतः । पौनर्भवश्च कानीनः स्वैरिण्यां यश्च जायते ।।"}, {"c": "1.111", "n": "29", "i": 3991, "v": "दत्तः क्रीतः कृत्रिमश्च उपगच्छेत्स्वयं च यः । सहोढो जातरेताश्च हीनयोनिधृतश्च यः ।।"}, {"c": "1.111", "n": "30", "i": 3992, "v": "पूर्वपूर्वतमाभावे मत्वा लिप्सेत वै सुतम् । उत्तमादवराः पुंसः काङ्क्षन्ते पुत्रमापदि ।।"}, {"c": "1.111", "n": "31", "i": 3993, "v": "अपत्यं धर्मफलदं श्रेष्ठं विन्दन्ति साधवः । आत्मशुक्रादपि पृथे मनुः स्वायम्भुवोऽब्रवीत् ।।"}, {"c": "1.111", "n": "32", "i": 3994, "v": "तस्मात्प्रहेष्याम्यद्य त्वां हीनः प्रजननात्स्वयम् । सदृशाच्छ्रेयसो वा त्वं विद्ध्यपत्यं यशस्विनि ।।"}, {"c": "1.111", "n": "33", "i": 3995, "v": "शृणु कुन्ति कथां चेमां शारदण्डायनीं प्रति । या वीरपत्नी गुरुभिर्नियुक्तापत्यजन्मनि ।।"}, {"c": "1.111", "n": "34", "i": 3996, "v": "पुष्पेण प्रयता स्नाता निशि कुन्ति चतुष्पथे । वरयित्वा द्विजं सिद्धं हुत्वा पुंसवनेऽनलम् ।।"}, {"c": "1.111", "n": "35", "i": 3997, "v": "कर्मण्यवसिते तस्मिन्सा तेनैव सहावसत् । तत्र त्रीञ्जनयामास दुर्जयादीन्महारथान् ।।"}, {"c": "1.111", "n": "36", "i": 3998, "v": "तथा त्वमपि कल्याणि ब्राह्मणात्तपसाधिकात् । मन्नियोगाद्यत क्षिप्रमपत्योत्पादनं प्रति ।।"}, {"c": "1.112", "t": "वैशंपायन उवाच ।"}, {"c": "1.112", "n": "1", "i": 3999, "v": "एवमुक्ता महाराज कुन्ती पाण्डुमभाषत । कुरूणामृषभं वीरं तदा भूमिपतिं पतिम् ।।"}, {"c": "1.112", "n": "2", "i": 4000, "v": "न मामर्हसि धर्मज्ञ वक्तुमेवं कथंचन । धर्मपत्नीमभिरतां त्वयि राजीवलोचन ।।"}, {"c": "1.112", "n": "3", "i": 4001, "v": "त्वमेव तु महाबाहो मय्यपत्यानि भारत । वीर वीर्योपपन्नानि धर्मतो जनयिष्यसि ।।"}, {"c": "1.112", "n": "4", "i": 4002, "v": "स्वर्गं मनुजशार्दूल गच्छेयं सहिता त्वया । अपत्याय च मां गच्छ त्वमेव कुरुनन्दन ।।"}, {"c": "1.112", "n": "5", "i": 4003, "v": "न ह्यहं मनसाप्यन्यं गच्छेयं त्वदृते नरम् । त्वत्तः प्रतिविशिष्टश्च कोऽन्योऽस्ति भुवि मानवः ।।"}, {"c": "1.112", "n": "6", "i": 4004, "v": "इमां च तावद्धर्म्यां त्वं पौराणीं शृणु मे कथाम् । परिश्रुतां विशालाक्ष कीर्तयिष्यामि यामहम् ।।"}, {"c": "1.112", "n": "7", "i": 4005, "v": "व्युषिताश्व इति ख्यातो बभूव किल पार्थिवः । पुरा परमधर्मिष्ठः पूरोर्वंशविवर्धनः ।।"}, {"c": "1.112", "n": "8", "i": 4006, "v": "तस्मिंश्च यजमाने वै धर्मात्मनि महात्मनि । उपागमंस्ततो देवाः सेन्द्राः सह महर्षिभिः ।।"}, {"c": "1.112", "n": "9", "i": 4007, "v": "अमाद्यदिन्द्रः सोमेन दक्षिणाभिर्द्विजातयः । व्युषिताश्वस्य राजर्षेस्ततो यज्ञे महात्मनः ।।"}, {"c": "1.112", "n": "10", "i": 4008, "v": "व्युषिताश्वस्ततो राजन्नति मर्त्यान्व्यरोचत । सर्वभूतान्यति यथा तपनः शिशिरात्यये ।।"}, {"c": "1.112", "n": "11", "i": 4009, "v": "स विजित्य गृहीत्वा च नृपतीन्राजसत्तमः । प्राच्यानुदीच्यान्मध्यांश्च दक्षिणात्यानकालयत् ।।"}, {"c": "1.112", "n": "12", "i": 4010, "v": "अश्वमेधे महायज्ञे व्युषिताश्वः प्रतापवान् । बभूव स हि राजेन्द्रो दशनागबलान्वितः ।।"}, {"c": "1.112", "n": "13", "i": 4011, "v": "अप्यत्र गाथां गायन्ति ये पुराणविदो जनाः । व्युषिताश्वः समुद्रान्तां विजित्येमां वसुंधराम् । अपालयत्सर्ववर्णान्पिता पुत्रानिवौरसान् ।।"}, {"c": "1.112", "n": "14", "i": 4012, "v": "यजमानो महायज्ञैर्ब्राह्मणेभ्यो ददौ धनम् । अनन्तरत्नान्यादाय आजहार महाक्रतून् । सुषाव च बहून्सोमान्सोमसंस्थास्ततान च ।।"}, {"c": "1.112", "n": "15", "i": 4013, "v": "आसीत्काक्षीवती चास्य भार्या परमसंमता । भद्रा नाम मनुष्येन्द्र रूपेणासदृशी भुवि ।।"}, {"c": "1.112", "n": "16", "i": 4014, "v": "कामयामासतुस्तौ तु परस्परमिति श्रुतिः । स तस्यां कामसंमत्तो यक्ष्माणं समपद्यत ।।"}, {"c": "1.112", "n": "17", "i": 4015, "v": "तेनाचिरेण कालेन जगामास्तमिवांशुमान् । तस्मिन्प्रेते मनुष्येन्द्रे भार्यास्य भृशदुःखिता ।।"}, {"c": "1.112", "n": "18", "i": 4016, "v": "अपुत्रा पुरुषव्याघ्र विललापेति नः श्रुतम् । भद्रा परमदुःखार्ता तन्निबोध नराधिप ।।"}, {"c": "1.112", "n": "19", "i": 4017, "v": "नारी परमधर्मज्ञ सर्वा पुत्रविनाकृता । पतिं विना जीवति या न सा जीवति दुःखिता ।।"}, {"c": "1.112", "n": "20", "i": 4018, "v": "पतिं विना मृतं श्रेयो नार्याः क्षत्रियपुंगव । त्वद्गतिं गन्तुमिच्छामि प्रसीदस्व नयस्व माम् ।।"}, {"c": "1.112", "n": "21", "i": 4019, "v": "त्वया हीना क्षणमपि नाहं जीवितुमुत्सहे । प्रसादं कुरु मे राजन्नितस्तूर्णं नयस्व माम् ।।"}, {"c": "1.112", "n": "22", "i": 4020, "v": "पृष्ठतोऽनुगमिष्यामि समेषु विषमेषु च । त्वामहं नरशार्दूल गच्छन्तमनिवर्तिनम् ।।"}, {"c": "1.112", "n": "23", "i": 4021, "v": "छायेवानपगा राजन्सततं वशवर्तिनी । भविष्यामि नरव्याघ्र नित्यं प्रियहिते रता ।।"}, {"c": "1.112", "n": "24", "i": 4022, "v": "अद्य प्रभृति मां राजन्कष्टा हृदयशोषणाः । आधयोऽभिभविष्यन्ति त्वदृते पुष्करेक्षण ।।"}, {"c": "1.112", "n": "25", "i": 4023, "v": "अभाग्यया मया नूनं वियुक्ताः सहचारिणः । संयोगा विप्रयुक्ता वा पूर्वदेहेषु पार्थिव ।।"}, {"c": "1.112", "n": "26", "i": 4024, "v": "तदिदं कर्मभिः पापैः पूर्वदेहेषु संचितम् । दुःखं मामनुसंप्राप्तं राजंस्त्वद्विप्रयोगजम् ।।"}, {"c": "1.112", "n": "27", "i": 4025, "v": "अद्य प्रभृत्यहं राजन्कुशप्रस्तरशायिनी । भविष्याम्यसुखाविष्टा त्वद्दर्शनपरायणा ।।"}, {"c": "1.112", "n": "28", "i": 4026, "v": "दर्शयस्व नरव्याघ्र साधु मामसुखान्विताम् । दीनामनाथां कृपणां विलपन्तीं नरेश्वर ।।"}, {"c": "1.112", "n": "29", "i": 4027, "v": "एवं बहुविधं तस्यां विलपन्त्यां पुनः पुनः । तं शवं संपरिष्वज्य वाक्किलान्तर्हिताब्रवीत् ।।"}, {"c": "1.112", "n": "30", "i": 4028, "v": "उत्तिष्ठ भद्रे गच्छ त्वं ददानीह वरं तव । जनयिष्याम्यपत्यानि त्वय्यहं चारुहासिनि ।।"}, {"c": "1.112", "n": "31", "i": 4029, "v": "आत्मीये च वरारोहे शयनीये चतुर्दशीम् । अष्टमीं वा ऋतुस्नाता संविशेथा मया सह ।।"}, {"c": "1.112", "n": "32", "i": 4030, "v": "एवमुक्ता तु सा देवी तथा चक्रे पतिव्रता । यथोक्तमेव तद्वाक्यं भद्रा पुत्रार्थिनी तदा ।।"}, {"c": "1.112", "n": "33", "i": 4031, "v": "सा तेन सुषुवे देवी शवेन मनुजाधिप । त्रीञ्शाल्वांश्चतुरो मद्रान्सुतान्भरतसत्तम ।।"}, {"c": "1.112", "n": "34", "i": 4032, "v": "तथा त्वमपि मय्येव मनसा भरतर्षभ । शक्तो जनयितुं पुत्रांस्तपोयोगबलान्वयात् ।।"}, {"c": "1.113", "t": "वैशंपायन उवाच ।"}, {"c": "1.113", "n": "1", "i": 4033, "v": "एवमुक्तस्तया राजा तां देवीं पुनरब्रवीत् । धर्मविद्धर्मसंयुक्तमिदं वचनमुत्तमम् ।।"}, {"c": "1.113", "n": "2", "i": 4034, "v": "एवमेतत्पुरा कुन्ति व्युषिताश्वश्चकार ह । यथा त्वयोक्तं कल्याणि स ह्यासीदमरोपमः ।।"}, {"c": "1.113", "n": "3", "i": 4035, "v": "अथ त्विमं प्रवक्ष्यामि धर्मं त्वेतं निबोध मे । पुराणमृषिभिर्दृष्टं धर्मविद्भिर्महात्मभिः ।।"}, {"c": "1.113", "n": "4", "i": 4036, "v": "अनावृताः किल पुरा स्त्रिय आसन्वरानने । कामचारविहारिण्यः स्वतन्त्राश्चारुलोचने ।।"}, {"c": "1.113", "n": "5", "i": 4037, "v": "तासां व्युच्चरमाणानां कौमारात्सुभगे पतीन् । नाधर्मोऽभूद्वरारोहे स हि धर्मः पुराभवत् ।।"}, {"c": "1.113", "n": "6", "i": 4038, "v": "तं चैव धर्मं पौराणं तिर्यग्योनिगताः प्रजाः । अद्याप्यनुविधीयन्ते कामद्वेषविवर्जिताः । पुराणदृष्टो धर्मोऽयं पूज्यते च महर्षिभिः ।।"}, {"c": "1.113", "n": "7", "i": 4039, "v": "उत्तरेषु च रम्भोरु कुरुष्वद्यापि वर्तते । स्त्रीणामनुग्रहकरः स हि धर्मः सनातनः ।।"}, {"c": "1.113", "n": "8", "i": 4040, "v": "अस्मिंस्तु लोके नचिरान्मर्यादेयं शुचिस्मिते । स्थापिता येन यस्माच्च तन्मे विस्तरतः शृणु ।।"}, {"c": "1.113", "n": "9", "i": 4041, "v": "बभूवोद्दालको नाम महर्षिरिति नः श्रुतम् । श्वेतकेतुरिति ख्यातः पुत्रस्तस्याभवन्मुनिः ।।"}, {"c": "1.113", "n": "10", "i": 4042, "v": "मर्यादेयं कृता तेन मानुषेष्विति नः श्रुतम् । कोपात्कमलपत्राक्षि यदर्थं तन्निबोध मे ।।"}, {"c": "1.113", "n": "11", "i": 4043, "v": "श्वेतकेतोः किल पुरा समक्षं मातरं पितुः । जग्राह ब्राह्मणः पाणौ गच्छाव इति चाब्रवीत् ।।"}, {"c": "1.113", "n": "12", "i": 4044, "v": "ऋषिपुत्रस्ततः कोपं चकारामर्षितस्तदा । मातरं तां तथा दृष्ट्वा नीयमानां बलादिव ।।"}, {"c": "1.113", "n": "13", "i": 4045, "v": "क्रुद्धं तं तु पिता दृष्ट्वा श्वेतकेतुमुवाच ह । मा तात कोपं कार्षीस्त्वमेष धर्मः सनातनः ।।"}, {"c": "1.113", "n": "14", "i": 4046, "v": "अनावृता हि सर्वेषां वर्णानामङ्गना भुवि । यथा गावः स्थितास्तात स्वे स्वे वर्णे तथा प्रजाः ।।"}, {"c": "1.113", "n": "15", "i": 4047, "v": "ऋषिपुत्रोऽथ तं धर्मं श्वेतकेतुर्न चक्षमे । चकार चैव मर्यादामिमां स्त्रीपुंसयोर्भुवि ।।"}, {"c": "1.113", "n": "16", "i": 4048, "v": "मानुषेषु महाभागे न त्वेवान्येषु जन्तुषु । तदा प्रभृति मर्यादा स्थितेयमिति नः श्रुतम् ।।"}, {"c": "1.113", "n": "17", "i": 4049, "v": "व्युच्चरन्त्याः पतिं नार्या अद्य प्रभृति पातकम् । भ्रूणहत्याकृतं पापं भविष्यत्यसुखावहम् ।।"}, {"c": "1.113", "n": "18", "i": 4050, "v": "भार्यां तथा व्युच्चरतः कौमारीं ब्रह्मचारिणीम् । पतिव्रतामेतदेव भविता पातकं भुवि ।।"}, {"c": "1.113", "n": "19", "i": 4051, "v": "पत्या नियुक्ता या चैव पत्न्यपत्यार्थमेव च । न करिष्यति तस्याश्च भविष्यत्येतदेव हि ।।"}, {"c": "1.113", "n": "20", "i": 4052, "v": "इति तेन पुरा भीरु मर्यादा स्थापिता बलात् । उद्दालकस्य पुत्रेण धर्म्या वै श्वेतकेतुना ।।"}, {"c": "1.113", "n": "21", "i": 4053, "v": "सौदासेन च रम्भोरु नियुक्तापत्यजन्मनि । मदयन्ती जगामर्षिं वसिष्ठमिति नः श्रुतम् ।।"}, {"c": "1.113", "n": "22", "i": 4054, "v": "तस्माल्लेभे च सा पुत्रमश्मकं नाम भामिनी । भार्या कल्माषपादस्य भर्तुः प्रियचिकीर्षया ।।"}, {"c": "1.113", "n": "23", "i": 4055, "v": "अस्माकमपि ते जन्म विदितं कमलेक्षणे । कृष्णद्वैपायनाद्भीरु कुरूणां वंशवृद्धये ।।"}, {"c": "1.113", "n": "24", "i": 4056, "v": "अत एतानि सर्वाणि कारणानि समीक्ष्य वै । ममैतद्वचनं धर्म्यं कर्तुमर्हस्यनिन्दिते ।।"}, {"c": "1.113", "n": "25", "i": 4057, "v": "ऋतावृतौ राजपुत्रि स्त्रिया भर्ता यतव्रते । नातिवर्तव्य इत्येवं धर्मं धर्मविदो विदुः ।।"}, {"c": "1.113", "n": "26", "i": 4058, "v": "शेषेष्वन्येषु कालेषु स्वातन्त्र्यं स्त्री किलार्हति । धर्ममेतं जनाः सन्तः पुराणं परिचक्षते ।।"}, {"c": "1.113", "n": "27", "i": 4059, "v": "भर्ता भार्यां राजपुत्रि धर्म्यं वाधर्म्यमेव वा । यद्ब्रूयात्तत्तथा कार्यमिति धर्मविदो विदुः ।।"}, {"c": "1.113", "n": "28", "i": 4060, "v": "विशेषतः पुत्रगृद्धी हीनः प्रजननात्स्वयम् । यथाहमनवद्याङ्गि पुत्रदर्शनलालसः ।।"}, {"c": "1.113", "n": "29", "i": 4061, "v": "तथा रक्ताङ्गुलितलः पद्मपत्रनिभः शुभे । प्रसादार्थं मया तेऽयं शिरस्यभ्युद्यतोऽञ्जलिः ।।"}, {"c": "1.113", "n": "30", "i": 4062, "v": "मन्नियोगात्सुकेशान्ते द्विजातेस्तपसाधिकात् । पुत्रान्गुणसमायुक्तानुत्पादयितुमर्हसि । त्वत्कृतेऽहं पृथुश्रोणि गच्छेयं पुत्रिणां गतिम् ।।"}, {"c": "1.113", "n": "31", "i": 4063, "v": "एवमुक्ता ततः कुन्ती पाण्डुं परपुरंजयम् । प्रत्युवाच वरारोहा भर्तुः प्रियहिते रता ।।"}, {"c": "1.113", "n": "32", "i": 4064, "v": "पितृवेश्मन्यहं बाला नियुक्तातिथिपूजने । उग्रं पर्यचरं तत्र ब्राह्मणं संशितव्रतम् ।।"}, {"c": "1.113", "n": "33", "i": 4065, "v": "निगूढनिश्चयं धर्मे यं तं दुर्वाससं विदुः । तमहं संशितात्मानं सर्वयत्नैरतोषयम् ।।"}, {"c": "1.113", "n": "34", "i": 4066, "v": "स मेऽभिचारसंयुक्तमाचष्ट भगवान्वरम् । मन्त्रग्रामं च मे प्रादादब्रवीच्चैव मामिदम् ।।"}, {"c": "1.113", "n": "35", "i": 4067, "v": "यं यं देवं त्वमेतेन मन्त्रेणावाहयिष्यसि । अकामो वा सकामो वा स ते वशमुपैष्यति ।।"}, {"c": "1.113", "n": "36", "i": 4068, "v": "इत्युक्ताहं तदा तेन पितृवेश्मनि भारत । ब्राह्मणेन वचस्तथ्यं तस्य कालोऽयमागतः ।।"}, {"c": "1.113", "n": "37", "i": 4069, "v": "अनुज्ञाता त्वया देवमाह्वयेयमहं नृप । तेन मन्त्रेण राजर्षे यथा स्यान्नौ प्रजा विभो ।।"}, {"c": "1.113", "n": "38", "i": 4070, "v": "आवाहयामि कं देवं ब्रूहि तत्त्वविदां वर । त्वत्तोऽनुज्ञाप्रतीक्षां मां विद्ध्यस्मिन्कर्मणि स्थिताम् ।।"}, {"c": "1.113", "t": "पाण्डुरुवाच ।"}, {"c": "1.113", "n": "39", "i": 4071, "v": "अद्यैव त्वं वरारोहे प्रयतस्व यथाविधि । धर्ममावाहय शुभे स हि देवेषु पुण्यभाक् ।।"}, {"c": "1.113", "n": "40", "i": 4072, "v": "अधर्मेण न नो धर्मः संयुज्येत कथंचन । लोकश्चायं वरारोहे धर्मोऽयमिति मंस्यते ।।"}, {"c": "1.113", "n": "41", "i": 4073, "v": "धार्मिकश्च कुरूणां स भविष्यति न संशयः । दत्तस्यापि च धर्मेण नाधर्मे रंस्यते मनः ।।"}, {"c": "1.113", "n": "42", "i": 4074, "v": "तस्माद्धर्मं पुरस्कृत्य नियता त्वं शुचिस्मिते । उपचाराभिचाराभ्यां धर्ममाराधयस्व वै ।।"}, {"c": "1.113", "t": "वैशंपायन उवाच ।"}, {"c": "1.113", "n": "43", "i": 4075, "v": "सा तथोक्ता तथेत्युक्त्वा तेन भर्त्रा वराङ्गना । अभिवाद्याभ्यनुज्ञाता प्रदक्षिणमवर्तत ।।"}, {"c": "1.114", "t": "वैशंपायन उवाच ।"}, {"c": "1.114", "n": "1", "i": 4076, "v": "संवत्सराहिते गर्भे गान्धार्या जनमेजय । आह्वयामास वै कुन्ती गर्भार्थं धर्ममच्युतम् ।।"}, {"c": "1.114", "n": "2", "i": 4077, "v": "सा बलिं त्वरिता देवी धर्मायोपजहार ह । जजाप जप्यं विधिवद्दत्तं दुर्वाससा पुरा ।।"}, {"c": "1.114", "n": "3", "i": 4078, "v": "संगम्य सा तु धर्मेण योगमूर्तिधरेण वै । लेभे पुत्रं वरारोहा सर्वप्राणभृतां वरम् ।।"}, {"c": "1.114", "n": "4", "i": 4079, "v": "ऐन्द्रे चन्द्रसमायुक्ते मुहूर्तेऽभिजितेऽष्टमे । दिवा मध्यगते सूर्ये तिथौ पुण्येऽभिपूजिते ।।"}, {"c": "1.114", "n": "5", "i": 4080, "v": "समृद्धयशसं कुन्ती सुषाव समये सुतम् । जातमात्रे सुते तस्मिन्वागुवाचाशरीरिणी ।।"}, {"c": "1.114", "n": "6", "i": 4081, "v": "एष धर्मभृतां श्रेष्ठो भविष्यति न संशयः । युधिष्ठिर इति ख्यातः पाण्डोः प्रथमजः सुतः ।।"}, {"c": "1.114", "n": "7", "i": 4082, "v": "भविता प्रथितो राजा त्रिषु लोकेषु विश्रुतः । यशसा तेजसा चैव वृत्तेन च समन्वितः ।।"}, {"c": "1.114", "n": "8", "i": 4083, "v": "धार्मिकं तं सुतं लब्ध्वा पाण्डुस्तां पुनरब्रवीत् । प्राहुः क्षत्रं बलज्येष्ठं बलज्येष्ठं सुतं वृणु ।।"}, {"c": "1.114", "n": "9", "i": 4084, "v": "ततस्तथोक्ता पत्या तु वायुमेवाजुहाव सा । तस्माज्जज्ञे महाबाहुर्भीमो भीमपराक्रमः ।।"}, {"c": "1.114", "n": "10", "i": 4085, "v": "तमप्यतिबलं जातं वागभ्यवददच्युतम् । सर्वेषां बलिनां श्रेष्ठो जातोऽयमिति भारत ।।"}, {"c": "1.114", "n": "11", "i": 4086, "v": "इदमत्यद्भुतं चासीज्जातमात्रे वृकोदरे । यदङ्कात्पतितो मातुः शिलां गात्रैरचूर्णयत् ।।"}, {"c": "1.114", "n": "12", "i": 4087, "v": "कुन्ती व्याघ्रभयोद्विग्ना सहसोत्पतिता किल । नान्वबुध्यत संसुप्तमुत्सङ्गे स्वे वृकोदरम् ।।"}, {"c": "1.114", "n": "13", "i": 4088, "v": "ततः स वज्रसंघातः कुमारोऽभ्यपतद्गिरौ । पतता तेन शतधा शिला गात्रैर्विचूर्णिता । तां शिलां चूर्णितां दृष्ट्वा पाण्डुर्विस्मयमागमत् ।।"}, {"c": "1.114", "n": "14", "i": 4089, "v": "यस्मिन्नहनि भीमस्तु जज्ञे भरतसत्तम । दुर्योधनोऽपि तत्रैव प्रजज्ञे वसुधाधिप ।।"}, {"c": "1.114", "n": "15", "i": 4090, "v": "जाते वृकोदरे पाण्डुरिदं भूयोऽन्वचिन्तयत् । कथं नु मे वरः पुत्रो लोकश्रेष्ठो भवेदिति ।।"}, {"c": "1.114", "n": "16", "i": 4091, "v": "दैवे पुरुषकारे च लोकोऽयं हि प्रतिष्ठितः । तत्र दैवं तु विधिना कालयुक्तेन लभ्यते ।।"}, {"c": "1.114", "n": "17", "i": 4092, "v": "इन्द्रो हि राजा देवानां प्रधान इति नः श्रुतम् । अप्रमेयबलोत्साहो वीर्यवानमितद्युतिः ।।"}, {"c": "1.114", "n": "18", "i": 4093, "v": "तं तोषयित्वा तपसा पुत्रं लप्स्ये महाबलम् । यं दास्यति स मे पुत्रं स वरीयान्भविष्यति । कर्मणा मनसा वाचा तस्मात्तप्स्ये महत्तपः ।।"}, {"c": "1.114", "n": "19", "i": 4094, "v": "ततः पाण्डुर्महातेजा मन्त्रयित्वा महर्षिभिः । दिदेश कुन्त्याः कौरव्यो व्रतं सांवत्सरं शुभम् ।।"}, {"c": "1.114", "n": "20", "i": 4095, "v": "आत्मना च महाबाहुरेकपादस्थितोऽभवत् । उग्रं स तप आतस्थे परमेण समाधिना ।।"}, {"c": "1.114", "n": "21", "i": 4096, "v": "आरिराधयिषुर्देवं त्रिदशानां तमीश्वरम् । सूर्येण सह धर्मात्मा पर्यवर्तत भारत ।।"}, {"c": "1.114", "n": "22", "i": 4097, "v": "तं तु कालेन महता वासवः प्रत्यभाषत । पुत्रं तव प्रदास्यामि त्रिषु लोकेषु विश्रुतम् ।।"}, {"c": "1.114", "n": "23", "i": 4098, "v": "देवानां ब्राह्मणानां च सुहृदां चार्थसाधकम् । सुतं तेऽग्र्यं प्रदास्यामि सर्वामित्रविनाशनम् ।।"}, {"c": "1.114", "n": "24", "i": 4099, "v": "इत्युक्तः कौरवो राजा वासवेन महात्मना । उवाच कुन्तीं धर्मात्मा देवराजवचः स्मरन् ।।"}, {"c": "1.114", "n": "25", "i": 4100, "v": "नीतिमन्तं महात्मानमादित्यसमतेजसम् । दुराधर्षं क्रियावन्तमतीवाद्भुतदर्शनम् ।।"}, {"c": "1.114", "n": "26", "i": 4101, "v": "पुत्रं जनय सुश्रोणि धाम क्षत्रियतेजसाम् । लब्धः प्रसादो देवेन्द्रात्तमाह्वय शुचिस्मिते ।।"}, {"c": "1.114", "n": "27", "i": 4102, "v": "एवमुक्ता ततः शक्रमाजुहाव यशस्विनी । अथाजगाम देवेन्द्रो जनयामास चार्जुनम् ।।"}, {"c": "1.114", "n": "28", "i": 4103, "v": "जातमात्रे कुमारे तु वागुवाचाशरीरिणी । महागम्भीरनिर्घोषा नभो नादयती तदा ।।"}, {"c": "1.114", "n": "29", "i": 4104, "v": "कार्तवीर्यसमः कुन्ति शिबितुल्यपराक्रमः । एष शक्र इवाजेयो यशस्ते प्रथयिष्यति ।।"}, {"c": "1.114", "n": "30", "i": 4105, "v": "अदित्या विष्णुना प्रीतिर्यथाभूदभिवर्धिता । तथा विष्णुसमः प्रीतिं वर्धयिष्यति तेऽर्जुनः ।।"}, {"c": "1.114", "n": "31", "i": 4106, "v": "एष मद्रान्वशे कृत्वा कुरूंश्च सह केकयैः । चेदिकाशिकरूषांश्च कुरुलक्ष्म सुधास्यति ।।"}, {"c": "1.114", "n": "32", "i": 4107, "v": "एतस्य भुजवीर्येण खाण्डवे हव्यवाहनः । मेदसा सर्वभूतानां तृप्तिं यास्यति वै पराम् ।।"}, {"c": "1.114", "n": "33", "i": 4108, "v": "ग्रामणीश्च महीपालानेष जित्वा महाबलः । भ्रातृभिः सहितो वीरस्त्रीन्मेधानाहरिष्यति ।।"}, {"c": "1.114", "n": "34", "i": 4109, "v": "जामदग्न्यसमः कुन्ति विष्णुतुल्यपराक्रमः । एष वीर्यवतां श्रेष्ठो भविष्यत्यपराजितः ।।"}, {"c": "1.114", "n": "35", "i": 4110, "v": "तथा दिव्यानि चास्त्राणि निखिलान्याहरिष्यति । विप्रनष्टां श्रियं चायमाहर्ता पुरुषर्षभः ।।"}, {"c": "1.114", "n": "36", "i": 4111, "v": "एतामत्यद्भुतां वाचं कुन्तीपुत्रस्य सूतके । उक्तवान्वायुराकाशे कुन्ती शुश्राव चास्य ताम् ।।"}, {"c": "1.114", "n": "37", "i": 4112, "v": "वाचमुच्चारितामुच्चैस्तां निशम्य तपस्विनाम् । बभूव परमो हर्षः शतशृङ्गनिवासिनाम् ।।"}, {"c": "1.114", "n": "38", "i": 4113, "v": "तथा देवऋषीणां च सेन्द्राणां च दिवौकसाम् । आकाशे दुन्दुभीनां च बभूव तुमुलः स्वनः ।।"}, {"c": "1.114", "n": "39", "i": 4114, "v": "उदतिष्ठन्महाघोषः पुष्पवृष्टिभिरावृतः । समवेत्य च देवानां गणाः पार्थमपूजयन् ।।"}, {"c": "1.114", "n": "40", "i": 4115, "v": "काद्रवेया वैनतेया गन्धर्वाप्सरसस्तथा । प्रजानां पतयः सर्वे सप्त चैव महर्षयः ।।"}, {"c": "1.114", "n": "41", "i": 4116, "v": "भरद्वाजः कश्यपो गौतमश्च; विश्वामित्रो जमदग्निर्वसिष्ठः । यश्चोदितो भास्करेऽभूत्प्रनष्टे; सोऽप्यत्रात्रिर्भगवानाजगाम ।।"}, {"c": "1.114", "n": "42", "i": 4117, "v": "मरीचिरङ्गिराश्चैव पुलस्त्यः पुलहः क्रतुः । दक्षः प्रजापतिश्चैव गन्धर्वाप्सरसस्तथा ।।"}, {"c": "1.114", "n": "43", "i": 4118, "v": "दिव्यमाल्याम्बरधराः सर्वालंकारभूषिताः । उपगायन्ति बीभत्सुमुपनृत्यन्ति चाप्सराः । गन्धर्वैः सहितः श्रीमान्प्रागायत च तुम्बुरुः ।।"}, {"c": "1.114", "n": "44", "i": 4119, "v": "भीमसेनोग्रसेनौ च ऊर्णायुरनघस्तथा । गोपतिर्धृतराष्ट्रश्च सूर्यवर्चाश्च सप्तमः ।।"}, {"c": "1.114", "n": "45", "i": 4120, "v": "युगपस्तृणपः कार्ष्णिर्नन्दिश्चित्ररथस्तथा । त्रयोदशः शालिशिराः पर्जन्यश्च चतुर्दशः ।।"}, {"c": "1.114", "n": "46", "i": 4121, "v": "कलिः पञ्चदशश्चात्र नारदश्चैव षोडशः । सद्वा बृहद्वा बृहकः करालश्च महायशाः ।।"}, {"c": "1.114", "n": "47", "i": 4122, "v": "ब्रह्मचारी बहुगुणः सुपर्णश्चेति विश्रुतः । विश्वावसुर्भुमन्युश्च सुचन्द्रो दशमस्तथा ।।"}, {"c": "1.114", "n": "48", "i": 4123, "v": "गीतमाधुर्यसंपन्नौ विख्यातौ च हहाहुहू । इत्येते देवगन्धर्वा जगुस्तत्र नरर्षभम् ।।"}, {"c": "1.114", "n": "49", "i": 4124, "v": "तथैवाप्सरसो हृष्टाः सर्वालंकारभूषिताः । ननृतुर्वै महाभागा जगुश्चायतलोचनाः ।।"}, {"c": "1.114", "n": "50", "i": 4125, "v": "अनूना चानवद्या च प्रियमुख्या गुणावरा । अद्रिका च तथा साची मिश्रकेशी अलम्बुसा ।।"}, {"c": "1.114", "n": "51", "i": 4126, "v": "मरीचिः शिचुका चैव विद्युत्पर्णा तिलोत्तमा । अग्निका लक्षणा क्षेमा देवी रम्भा मनोरमा ।।"}, {"c": "1.114", "n": "52", "i": 4127, "v": "असिता च सुबाहुश्च सुप्रिया सुवपुस्तथा । पुण्डरीका सुगन्धा च सुरथा च प्रमाथिनी ।।"}, {"c": "1.114", "n": "53", "i": 4128, "v": "काम्या शारद्वती चैव ननृतुस्तत्र संघशः । मेनका सहजन्या च पर्णिका पुञ्जिकस्थला ।।"}, {"c": "1.114", "n": "54", "i": 4129, "v": "क्रतुस्थला घृताची च विश्वाची पूर्वचित्त्यपि । उम्लोचेत्यभिविख्याता प्रम्लोचेति च ता दश । उर्वश्येकादशीत्येता जगुरायतलोचनाः ।।"}, {"c": "1.114", "n": "55", "i": 4130, "v": "धातार्यमा च मित्रश्च वरुणोंऽशो भगस्तथा । इन्द्रो विवस्वान्पूषा च त्वष्टा च सविता तथा ।।"}, {"c": "1.114", "n": "56", "i": 4131, "v": "पर्जन्यश्चैव विष्णुश्च आदित्याः पावकार्चिषः । महिमानं पाण्डवस्य वर्धयन्तोऽम्बरे स्थिताः ।।"}, {"c": "1.114", "n": "57", "i": 4132, "v": "मृगव्याधश्च शर्वश्च निरृतिश्च महायशाः । अजैकपादहिर्बुध्न्यः पिनाकी च परंतपः ।।"}, {"c": "1.114", "n": "58", "i": 4133, "v": "दहनोऽथेश्वरश्चैव कपाली च विशां पते । स्थाणुर्भवश्च भगवान्रुद्रास्तत्रावतस्थिरे ।।"}, {"c": "1.114", "n": "59", "i": 4134, "v": "अश्विनौ वसवश्चाष्टौ मरुतश्च महाबलाः । विश्वेदेवास्तथा साध्यास्तत्रासन्परिसंस्थिताः ।।"}, {"c": "1.114", "n": "60", "i": 4135, "v": "कर्कोटकोऽथ शेषश्च वासुकिश्च भुजंगमः । कच्छपश्चापकुण्डश्च तक्षकश्च महोरगः ।।"}, {"c": "1.114", "n": "61", "i": 4136, "v": "आययुस्तेजसा युक्ता महाक्रोधा महाबलाः । एते चान्ये च बहवस्तत्र नागा व्यवस्थिताः ।।"}, {"c": "1.114", "n": "62", "i": 4137, "v": "तार्क्ष्यश्चारिष्टनेमिश्च गरुडश्चासितध्वजः । अरुणश्चारुणिश्चैव वैनतेया व्यवस्थिताः ।।"}, {"c": "1.114", "n": "63", "i": 4138, "v": "तद्दृष्ट्वा महदाश्चर्यं विस्मिता मुनिसत्तमाः । अधिकां स्म ततो वृत्तिमवर्तन्पाण्डवान्प्रति ।।"}, {"c": "1.114", "n": "64", "i": 4139, "v": "पाण्डुस्तु पुनरेवैनां पुत्रलोभान्महायशाः । प्राहिणोद्दर्शनीयाङ्गीं कुन्ती त्वेनमथाब्रवीत् ।।"}, {"c": "1.114", "n": "65", "i": 4140, "v": "नातश्चतुर्थं प्रसवमापत्स्वपि वदन्त्युत । अतः परं चारिणी स्यात्पञ्चमे बन्धकी भवेत् ।।"}, {"c": "1.114", "n": "66", "i": 4141, "v": "स त्वं विद्वन्धर्ममिमं बुद्धिगम्यं कथं नु माम् । अपत्यार्थं समुत्क्रम्य प्रमादादिव भाषसे ।।"}, {"c": "1.115", "t": "वैशंपायन उवाच ।"}, {"c": "1.115", "n": "1", "i": 4142, "v": "कुन्तीपुत्रेषु जातेषु धृतराष्ट्रात्मजेषु च । मद्रराजसुता पाण्डुं रहो वचनमब्रवीत् ।।"}, {"c": "1.115", "n": "2", "i": 4143, "v": "न मेऽस्ति त्वयि संतापो विगुणेऽपि परंतप । नावरत्वे वरार्हायाः स्थित्वा चानघ नित्यदा ।।"}, {"c": "1.115", "n": "3", "i": 4144, "v": "गान्धार्याश्चैव नृपते जातं पुत्रशतं तथा । श्रुत्वा न मे तथा दुःखमभवत्कुरुनन्दन ।।"}, {"c": "1.115", "n": "4", "i": 4145, "v": "इदं तु मे महद्दुःखं तुल्यतायामपुत्रता । दिष्ट्या त्विदानीं भर्तुर्मे कुन्त्यामप्यस्ति संततिः ।।"}, {"c": "1.115", "n": "5", "i": 4146, "v": "यदि त्वपत्यसंतानं कुन्तिराजसुता मयि । कुर्यादनुग्रहो मे स्यात्तव चापि हितं भवेत् ।।"}, {"c": "1.115", "n": "6", "i": 4147, "v": "स्तम्भो हि मे सपत्नीत्वाद्वक्तुं कुन्तिसुतां प्रति । यदि तु त्वं प्रसन्नो मे स्वयमेनां प्रचोदय ।।"}, {"c": "1.115", "t": "पाण्डुरुवाच ।"}, {"c": "1.115", "n": "7", "i": 4148, "v": "ममाप्येष सदा माद्रि हृद्यर्थः परिवर्तते । न तु त्वां प्रसहे वक्तुमिष्टानिष्टविवक्षया ।।"}, {"c": "1.115", "n": "8", "i": 4149, "v": "तव त्विदं मतं ज्ञात्वा प्रयतिष्याम्यतः परम् । मन्ये ध्रुवं मयोक्ता सा वचो मे प्रतिपत्स्यते ।।"}, {"c": "1.115", "t": "वैशंपायन उवाच ।"}, {"c": "1.115", "n": "9", "i": 4150, "v": "ततः कुन्तीं पुनः पाण्डुर्विविक्त इदमब्रवीत् । कुलस्य मम संतानं लोकस्य च कुरु प्रियम् ।।"}, {"c": "1.115", "n": "10", "i": 4151, "v": "मम चापिण्डनाशाय पूर्वेषामपि चात्मनः । मत्प्रियार्थं च कल्याणि कुरु कल्याणमुत्तमम् ।।"}, {"c": "1.115", "n": "11", "i": 4152, "v": "यशसोऽर्थाय चैव त्वं कुरु कर्म सुदुष्करम् । प्राप्याधिपत्यमिन्द्रेण यज्ञैरिष्टं यशोर्थिना ।।"}, {"c": "1.115", "n": "12", "i": 4153, "v": "तथा मन्त्रविदो विप्रास्तपस्तप्त्वा सुदुष्करम् । गुरूनभ्युपगच्छन्ति यशसोऽर्थाय भामिनि ।।"}, {"c": "1.115", "n": "13", "i": 4154, "v": "तथा राजर्षयः सर्वे ब्राह्मणाश्च तपोधनाः । चक्रुरुच्चावचं कर्म यशसोऽर्थाय दुष्करम् ।।"}, {"c": "1.115", "n": "14", "i": 4155, "v": "सा त्वं माद्रीं प्लवेनेव तारयेमामनिन्दिते । अपत्यसंविभागेन परां कीर्तिमवाप्नुहि ।।"}, {"c": "1.115", "n": "15", "i": 4156, "v": "एवमुक्ताब्रवीन्माद्रीं सकृच्चिन्तय दैवतम् । तस्मात्ते भवितापत्यमनुरूपमसंशयम् ।।"}, {"c": "1.115", "n": "16", "i": 4157, "v": "ततो माद्री विचार्यैव जगाम मनसाश्विनौ । तावागम्य सुतौ तस्यां जनयामासतुर्यमौ ।।"}, {"c": "1.115", "n": "17", "i": 4158, "v": "नकुलं सहदेवं च रूपेणाप्रतिमौ भुवि । तथैव तावपि यमौ वागुवाचाशरीरिणी ।।"}, {"c": "1.115", "n": "18", "i": 4159, "v": "रूपसत्त्वगुणोपेतावेतावन्याञ्जनानति । भासतस्तेजसात्यर्थं रूपद्रविणसंपदा ।।"}, {"c": "1.115", "n": "19", "i": 4160, "v": "नामानि चक्रिरे तेषां शतशृङ्गनिवासिनः । भक्त्या च कर्मणा चैव तथाशीर्भिर्विशां पते ।।"}, {"c": "1.115", "n": "20", "i": 4161, "v": "ज्येष्ठं युधिष्ठिरेत्याहुर्भीमसेनेति मध्यमम् । अर्जुनेति तृतीयं च कुन्तीपुत्रानकल्पयन् ।।"}, {"c": "1.115", "n": "21", "i": 4162, "v": "पूर्वजं नकुलेत्येवं सहदेवेति चापरम् । माद्रीपुत्रावकथयंस्ते विप्राः प्रीतमानसाः । अनुसंवत्सरं जाता अपि ते कुरुसत्तमाः ।।"}, {"c": "1.115", "n": "22", "i": 4163, "v": "कुन्तीमथ पुनः पाण्डुर्माद्र्यर्थे समचोदयत् । तमुवाच पृथा राजन्रहस्युक्ता सती सदा ।।"}, {"c": "1.115", "n": "23", "i": 4164, "v": "उक्ता सकृद्द्वन्द्वमेषा लेभे तेनास्मि वञ्चिता । बिभेम्यस्याः परिभवान्नारीणां गतिरीदृशी ।।"}, {"c": "1.115", "n": "24", "i": 4165, "v": "नाज्ञासिषमहं मूढा द्वन्द्वाह्वाने फलद्वयम् । तस्मान्नाहं नियोक्तव्या त्वयैषोऽस्तु वरो मम ।।"}, {"c": "1.115", "n": "25", "i": 4166, "v": "एवं पाण्डोः सुताः पञ्च देवदत्ता महाबलाः । संभूताः कीर्तिमन्तस्ते कुरुवंशविवर्धनाः ।।"}, {"c": "1.115", "n": "26", "i": 4167, "v": "शुभलक्षणसंपन्नाः सोमवत्प्रियदर्शनाः । सिंहदर्पा महेष्वासाः सिंहविक्रान्तगामिनः । सिंहग्रीवा मनुष्येन्द्रा ववृधुर्देवविक्रमाः ।।"}, {"c": "1.115", "n": "27", "i": 4168, "v": "विवर्धमानास्ते तत्र पुण्ये हैमवते गिरौ । विस्मयं जनयामासुर्महर्षीणां समेयुषाम् ।।"}, {"c": "1.115", "n": "28", "i": 4169, "v": "ते च पञ्च शतं चैव कुरुवंशविवर्धनाः । सर्वे ववृधुरल्पेन कालेनाप्स्विव नीरजाः ।।"}, {"c": "1.116", "t": "वैशंपायन उवाच ।"}, {"c": "1.116", "n": "1", "i": 4170, "v": "दर्शनीयांस्ततः पुत्रान्पाण्डुः पञ्च महावने । तान्पश्यन्पर्वते रेमे स्वबाहुबलपालितान् ।।"}, {"c": "1.116", "n": "2", "i": 4171, "v": "सुपुष्पितवने काले कदाचिन्मधुमाधवे । भूतसंमोहने राजा सभार्यो व्यचरद्वनम् ।।"}, {"c": "1.116", "n": "3", "i": 4172, "v": "पलाशैस्तिलकैश्चूतैश्चम्पकैः पारिभद्रकैः । अन्यैश्च बहुभिर्वृक्षैः फलपुष्पसमृद्धिभिः ।।"}, {"c": "1.116", "n": "4", "i": 4173, "v": "जलस्थानैश्च विविधैः पद्मिनीभिश्च शोभितम् । पाण्डोर्वनं तु संप्रेक्ष्य प्रजज्ञे हृदि मन्मथः ।।"}, {"c": "1.116", "n": "5", "i": 4174, "v": "प्रहृष्टमनसं तत्र विहरन्तं यथामरम् । तं माद्र्यनुजगामैका वसनं बिभ्रती शुभम् ।।"}, {"c": "1.116", "n": "6", "i": 4175, "v": "समीक्षमाणः स तु तां वयःस्थां तनुवाससम् । तस्य कामः प्रववृधे गहनेऽग्निरिवोत्थितः ।।"}, {"c": "1.116", "n": "7", "i": 4176, "v": "रहस्यात्मसमां दृष्ट्वा राजा राजीवलोचनाम् । न शशाक नियन्तुं तं कामं कामबलात्कृतः ।।"}, {"c": "1.116", "n": "8", "i": 4177, "v": "तत एनां बलाद्राजा निजग्राह रहोगताम् । वार्यमाणस्तया देव्या विस्फुरन्त्या यथाबलम् ।।"}, {"c": "1.116", "n": "9", "i": 4178, "v": "स तु कामपरीतात्मा तं शापं नान्वबुध्यत । माद्रीं मैथुनधर्मेण गच्छमानो बलादिव ।।"}, {"c": "1.116", "n": "10", "i": 4179, "v": "जीवितान्ताय कौरव्यो मन्मथस्य वशं गतः । शापजं भयमुत्सृज्य जगामैव बलात्प्रियाम् ।।"}, {"c": "1.116", "n": "11", "i": 4180, "v": "तस्य कामात्मनो बुद्धिः साक्षात्कालेन मोहिता । संप्रमथ्येन्द्रियग्रामं प्रनष्टा सह चेतसा ।।"}, {"c": "1.116", "n": "12", "i": 4181, "v": "स तया सह संगम्य भार्यया कुरुनन्दन । पाण्डुः परमधर्मात्मा युयुजे कालधर्मणा ।।"}, {"c": "1.116", "n": "13", "i": 4182, "v": "ततो माद्री समालिङ्ग्य राजानं गतचेतसम् । मुमोच दुःखजं शब्दं पुनः पुनरतीव ह ।।"}, {"c": "1.116", "n": "14", "i": 4183, "v": "सह पुत्रैस्ततः कुन्ती माद्रीपुत्रौ च पाण्डवौ । आजग्मुः सहितास्तत्र यत्र राजा तथागतः ।।"}, {"c": "1.116", "n": "15", "i": 4184, "v": "ततो माद्र्यब्रवीद्राजन्नार्ता कुन्तीमिदं वचः । एकैव त्वमिहागच्छ तिष्ठन्त्वत्रैव दारकाः ।।"}, {"c": "1.116", "n": "16", "i": 4185, "v": "तच्छ्रुत्वा वचनं तस्यास्तत्रैवावार्य दारकान् । हताहमिति विक्रुश्य सहसोपजगाम ह ।।"}, {"c": "1.116", "n": "17", "i": 4186, "v": "दृष्ट्वा पाण्डुं च माद्रीं च शयानौ धरणीतले । कुन्ती शोकपरीताङ्गी विललाप सुदुःखिता ।।"}, {"c": "1.116", "n": "18", "i": 4187, "v": "रक्ष्यमाणो मया नित्यं वीरः सततमात्मवान् । कथं त्वमभ्यतिक्रान्तः शापं जानन्वनौकसः ।।"}, {"c": "1.116", "n": "19", "i": 4188, "v": "ननु नाम त्वया माद्रि रक्षितव्यो जनाधिपः । सा कथं लोभितवती विजने त्वं नराधिपम् ।।"}, {"c": "1.116", "n": "20", "i": 4189, "v": "कथं दीनस्य सततं त्वामासाद्य रहोगताम् । तं विचिन्तयतः शापं प्रहर्षः समजायत ।।"}, {"c": "1.116", "n": "21", "i": 4190, "v": "धन्या त्वमसि बाह्लीकि मत्तो भाग्यतरा तथा । दृष्टवत्यसि यद्वक्त्रं प्रहृष्टस्य महीपतेः ।।"}, {"c": "1.116", "t": "माद्र्युवाच ।"}, {"c": "1.116", "n": "22", "i": 4191, "v": "विलोभ्यमानेन मया वार्यमाणेन चासकृत् । आत्मा न वारितोऽनेन सत्यं दिष्टं चिकीर्षुणा ।।"}, {"c": "1.116", "t": "कुन्त्युवाच ।"}, {"c": "1.116", "n": "23", "i": 4192, "v": "अहं ज्येष्ठा धर्मपत्नी ज्येष्ठं धर्मफलं मम । अवश्यं भाविनो भावान्मा मां माद्रि निवर्तय ।।"}, {"c": "1.116", "n": "24", "i": 4193, "v": "अन्वेष्यामीह भर्तारमहं प्रेतवशं गतम् । उत्तिष्ठ त्वं विसृज्यैनमिमान्रक्षस्व दारकान् ।।"}, {"c": "1.116", "t": "माद्र्युवाच ।"}, {"c": "1.116", "n": "25", "i": 4194, "v": "अहमेवानुयास्यामि भर्तारमपलायिनम् । न हि तृप्तास्मि कामानां तज्ज्येष्ठा अनुमन्यताम् ।।"}, {"c": "1.116", "n": "26", "i": 4195, "v": "मां चाभिगम्य क्षीणोऽयं कामाद्भरतसत्तमः । तमुच्छिन्द्यामस्य कामं कथं नु यमसादने ।।"}, {"c": "1.116", "n": "27", "i": 4196, "v": "न चाप्यहं वर्तयन्ती निर्विशेषं सुतेषु ते । वृत्तिमार्ये चरिष्यामि स्पृशेदेनस्तथा हि माम् ।।"}, {"c": "1.116", "n": "28", "i": 4197, "v": "तस्मान्मे सुतयोः कुन्ति वर्तितव्यं स्वपुत्रवत् । मां हि कामयमानोऽयं राजा प्रेतवशं गतः ।।"}, {"c": "1.116", "n": "29", "i": 4198, "v": "राज्ञः शरीरेण सह ममापीदं कलेवरम् । दग्धव्यं सुप्रतिच्छन्नमेतदार्ये प्रियं कुरु ।।"}, {"c": "1.116", "n": "30", "i": 4199, "v": "दारकेष्वप्रमत्ता च भवेथाश्च हिता मम । अतोऽन्यन्न प्रपश्यामि संदेष्टव्यं हि किंचन ।।"}, {"c": "1.116", "t": "वैशंपायन उवाच ।"}, {"c": "1.116", "n": "31", "i": 4200, "v": "इत्युक्त्वा तं चिताग्निस्थं धर्मपत्नी नरर्षभम् । मद्रराजात्मजा तूर्णमन्वारोहद्यशस्विनी ।।"}, {"c": "1.117", "t": "वैशंपायन उवाच ।"}, {"c": "1.117", "n": "1", "i": 4201, "v": "पाण्डोरवभृथं कृत्वा देवकल्पा महर्षयः । ततो मन्त्रमकुर्वन्त ते समेत्य तपस्विनः ।।"}, {"c": "1.117", "n": "2", "i": 4202, "v": "हित्वा राज्यं च राष्ट्रं च स महात्मा महातपाः । अस्मिन्स्थाने तपस्तप्तुं तापसाञ्शरणं गतः ।।"}, {"c": "1.117", "n": "3", "i": 4203, "v": "स जातमात्रान्पुत्रांश्च दारांश्च भवतामिह । प्रदायोपनिधिं राजा पाण्डुः स्वर्गमितो गतः ।।"}, {"c": "1.117", "n": "4", "i": 4204, "v": "ते परस्परमामन्त्र्य सर्वभूतहिते रताः । पाण्डोः पुत्रान्पुरस्कृत्य नगरं नागसाह्वयम् ।।"}, {"c": "1.117", "n": "5", "i": 4205, "v": "उदारमनसः सिद्धा गमने चक्रिरे मनः । भीष्माय पाण्डवान्दातुं धृतराष्ट्राय चैव हि ।।"}, {"c": "1.117", "n": "6", "i": 4206, "v": "तस्मिन्नेव क्षणे सर्वे तानादाय प्रतस्थिरे । पाण्डोर्दारांश्च पुत्रांश्च शरीरं चैव तापसाः ।।"}, {"c": "1.117", "n": "7", "i": 4207, "v": "सुखिनी सा पुरा भूत्वा सततं पुत्रवत्सला । प्रपन्ना दीर्घमध्वानं संक्षिप्तं तदमन्यत ।।"}, {"c": "1.117", "n": "8", "i": 4208, "v": "सा नदीर्घेण कालेन संप्राप्ता कुरुजाङ्गलम् । वर्धमानपुरद्वारमाससाद यशस्विनी ।।"}, {"c": "1.117", "n": "9", "i": 4209, "v": "तं चारणसहस्राणां मुनीनामागमं तदा । श्रुत्वा नागपुरे नॄणां विस्मयः समजायत ।।"}, {"c": "1.117", "n": "10", "i": 4210, "v": "मुहूर्तोदित आदित्ये सर्वे धर्मपुरस्कृताः । सदारास्तापसान्द्रष्टुं निर्ययुः पुरवासिनः ।।"}, {"c": "1.117", "n": "11", "i": 4211, "v": "स्त्रीसंघाः क्षत्रसंघाश्च यानसंघान्समास्थिताः । ब्राह्मणैः सह निर्जग्मुर्ब्राह्मणानां च योषितः ।।"}, {"c": "1.117", "n": "12", "i": 4212, "v": "तथा विट्शूद्रसंघानां महान्व्यतिकरोऽभवत् । न कश्चिदकरोदीर्ष्यामभवन्धर्मबुद्धयः ।।"}, {"c": "1.117", "n": "13", "i": 4213, "v": "तथा भीष्मः शांतनवः सोमदत्तोऽथ बाह्लिकः । प्रज्ञाचक्षुश्च राजर्षिः क्षत्ता च विदुरः स्वयम् ।।"}, {"c": "1.117", "n": "14", "i": 4214, "v": "सा च सत्यवती देवी कौसल्या च यशस्विनी । राजदारैः परिवृता गान्धारी च विनिर्ययौ ।।"}, {"c": "1.117", "n": "15", "i": 4215, "v": "धृतराष्ट्रस्य दायादा दुर्योधनपुरोगमाः । भूषिता भूषणैश्चित्रैः शतसंख्या विनिर्ययुः ।।"}, {"c": "1.117", "n": "16", "i": 4216, "v": "तान्महर्षिगणान्सर्वाञ्शिरोभिरभिवाद्य च । उपोपविविशुः सर्वे कौरव्याः सपुरोहिताः ।।"}, {"c": "1.117", "n": "17", "i": 4217, "v": "तथैव शिरसा भूमावभिवाद्य प्रणम्य च । उपोपविविशुः सर्वे पौरजानपदा अपि ।।"}, {"c": "1.117", "n": "18", "i": 4218, "v": "तमकूजमिवाज्ञाय जनौघं सर्वशस्तदा । भीष्मो राज्यं च राष्ट्रं च महर्षिभ्यो न्यवेदयत् ।।"}, {"c": "1.117", "n": "19", "i": 4219, "v": "तेषामथो वृद्धतमः प्रत्युत्थाय जटाजिनी । महर्षिमतमाज्ञाय महर्षिरिदमब्रवीत् ।।"}, {"c": "1.117", "n": "20", "i": 4220, "v": "यः स कौरव्यदायादः पाण्डुर्नाम नराधिपः । कामभोगान्परित्यज्य शतशृङ्गमितो गतः ।।"}, {"c": "1.117", "n": "21", "i": 4221, "v": "ब्रह्मचर्यव्रतस्थस्य तस्य दिव्येन हेतुना । साक्षाद्धर्मादयं पुत्रस्तस्य जातो युधिष्ठिरः ।।"}, {"c": "1.117", "n": "22", "i": 4222, "v": "तथेमं बलिनां श्रेष्ठं तस्य राज्ञो महात्मनः । मातरिश्वा ददौ पुत्रं भीमं नाम महाबलम् ।।"}, {"c": "1.117", "n": "23", "i": 4223, "v": "पुरुहूतादयं जज्ञे कुन्त्यां सत्यपराक्रमः । यस्य कीर्तिर्महेष्वासान्सर्वानभिभविष्यति ।।"}, {"c": "1.117", "n": "24", "i": 4224, "v": "यौ तु माद्री महेष्वासावसूत कुरुसत्तमौ । अश्विभ्यां मनुजव्याघ्राविमौ तावपि तिष्ठतः ।।"}, {"c": "1.117", "n": "25", "i": 4225, "v": "चरता धर्मनित्येन वनवासं यशस्विना । एष पैतामहो वंशः पाण्डुना पुनरुद्धृतः ।।"}, {"c": "1.117", "n": "26", "i": 4226, "v": "पुत्राणां जन्म वृद्धिं च वैदिकाध्ययनानि च । पश्यतः सततं पाण्डोः शश्वत्प्रीतिरवर्धत ।।"}, {"c": "1.117", "n": "27", "i": 4227, "v": "वर्तमानः सतां वृत्ते पुत्रलाभमवाप्य च । पितृलोकं गतः पाण्डुरितः सप्तदशेऽहनि ।।"}, {"c": "1.117", "n": "28", "i": 4228, "v": "तं चितागतमाज्ञाय वैश्वानरमुखे हुतम् । प्रविष्टा पावकं माद्री हित्वा जीवितमात्मनः ।।"}, {"c": "1.117", "n": "29", "i": 4229, "v": "सा गता सह तेनैव पतिलोकमनुव्रता । तस्यास्तस्य च यत्कार्यं क्रियतां तदनन्तरम् ।।"}, {"c": "1.117", "n": "30", "i": 4230, "v": "इमे तयोः शरीरे द्वे सुताश्चेमे तयोर्वराः । क्रियाभिरनुगृह्यन्तां सह मात्रा परंतपाः ।।"}, {"c": "1.117", "n": "31", "i": 4231, "v": "प्रेतकार्ये च निर्वृत्ते पितृमेधं महायशाः । लभतां सर्वधर्मज्ञः पाण्डुः कुरुकुलोद्वहः ।।"}, {"c": "1.117", "n": "32", "i": 4232, "v": "एवमुक्त्वा कुरून्सर्वान्कुरूणामेव पश्यताम् । क्षणेनान्तर्हिताः सर्वे चारणा गुह्यकैः सह ।।"}, {"c": "1.117", "n": "33", "i": 4233, "v": "गन्धर्वनगराकारं तत्रैवान्तर्हितं पुनः । ऋषिसिद्धगणं दृष्ट्वा विस्मयं ते परं ययुः ।।"}, {"c": "1.118", "t": "धृतराष्ट्र उवाच ।"}, {"c": "1.118", "n": "1", "i": 4234, "v": "पाण्डोर्विदुर सर्वाणि प्रेतकार्याणि कारय । राजवद्राजसिंहस्य माद्र्याश्चैव विशेषतः ।।"}, {"c": "1.118", "n": "2", "i": 4235, "v": "पशून्वासांसि रत्नानि धनानि विविधानि च । पाण्डोः प्रयच्छ माद्र्याश्च येभ्यो यावच्च वाञ्छितम् ।।"}, {"c": "1.118", "n": "3", "i": 4236, "v": "यथा च कुन्ती सत्कारं कुर्यान्माद्र्यास्तथा कुरु । यथा न वायुर्नादित्यः पश्येतां तां सुसंवृताम् ।।"}, {"c": "1.118", "n": "4", "i": 4237, "v": "न शोच्यः पाण्डुरनघः प्रशस्यः स नराधिपः । यस्य पञ्च सुता वीरा जाताः सुरसुतोपमाः ।।"}, {"c": "1.118", "t": "वैशंपायन उवाच ।"}, {"c": "1.118", "n": "5", "i": 4238, "v": "विदुरस्तं तथेत्युक्त्वा भीष्मेण सह भारत । पाण्डुं संस्कारयामास देशे परमसंवृते ।।"}, {"c": "1.118", "n": "6", "i": 4239, "v": "ततस्तु नगरात्तूर्णमाज्यहोमपुरस्कृताः । निर्हृताः पावका दीप्ताः पाण्डो राजपुरोहितैः ।।"}, {"c": "1.118", "n": "7", "i": 4240, "v": "अथैनमार्तवैर्गन्धैर्माल्यैश्च विविधैर्वरैः । शिबिकां समलंचक्रुर्वाससाच्छाद्य सर्वशः ।।"}, {"c": "1.118", "n": "8", "i": 4241, "v": "तां तथा शोभितां माल्यैर्वासोभिश्च महाधनैः । अमात्या ज्ञातयश्चैव सुहृदश्चोपतस्थिरे ।।"}, {"c": "1.118", "n": "9", "i": 4242, "v": "नृसिंहं नरयुक्तेन परमालंकृतेन तम् । अवहन्यानमुख्येन सह माद्र्या सुसंवृतम् ।।"}, {"c": "1.118", "n": "10", "i": 4243, "v": "पाण्डुरेणातपत्रेण चामरव्यजनेन च । सर्ववादित्रनादैश्च समलंचक्रिरे ततः ।।"}, {"c": "1.118", "n": "11", "i": 4244, "v": "रत्नानि चाप्युपादाय बहूनि शतशो नराः । प्रददुः काङ्क्षमाणेभ्यः पाण्डोस्तत्रौर्ध्वदेहिकम् ।।"}, {"c": "1.118", "n": "12", "i": 4245, "v": "अथ छत्राणि शुभ्राणि पाण्डुराणि बृहन्ति च । आजह्रुः कौरवस्यार्थे वासांसि रुचिराणि च ।।"}, {"c": "1.118", "n": "13", "i": 4246, "v": "याजकैः शुक्लवासोभिर्हूयमाना हुताशनाः । अगच्छन्नग्रतस्तस्य दीप्यमानाः स्वलंकृताः ।।"}, {"c": "1.118", "n": "14", "i": 4247, "v": "ब्राह्मणाः क्षत्रिया वैश्याः शूद्राश्चैव सहस्रशः । रुदन्तः शोकसंतप्ता अनुजग्मुर्नराधिपम् ।।"}, {"c": "1.118", "n": "15", "i": 4248, "v": "अयमस्मानपाहाय दुःखे चाधाय शाश्वते । कृत्वानाथान्परो नाथः क्व यास्यति नराधिपः ।।"}, {"c": "1.118", "n": "16", "i": 4249, "v": "क्रोशन्तः पाण्डवाः सर्वे भीष्मो विदुर एव च । रमणीये वनोद्देशे गङ्गातीरे समे शुभे ।।"}, {"c": "1.118", "n": "17", "i": 4250, "v": "न्यासयामासुरथ तां शिबिकां सत्यवादिनः । सभार्यस्य नृसिंहस्य पाण्डोरक्लिष्टकर्मणः ।।"}, {"c": "1.118", "n": "18", "i": 4251, "v": "ततस्तस्य शरीरं तत्सर्वगन्धनिषेवितम् । शुचिकालीयकादिग्धं मुख्यस्नानाधिवासितम् । पर्यषिञ्चज्जलेनाशु शातकुम्भमयैर्घटैः ।।"}, {"c": "1.118", "n": "19", "i": 4252, "v": "चन्दनेन च मुख्येन शुक्लेन समलेपयन् । कालागुरुविमिश्रेण तथा तुङ्गरसेन च ।।"}, {"c": "1.118", "n": "20", "i": 4253, "v": "अथैनं देशजैः शुक्लैर्वासोभिः समयोजयन् । आच्छन्नः स तु वासोभिर्जीवन्निव नरर्षभः । शुशुभे पुरुषव्याघ्रो महार्हशयनोचितः ।।"}, {"c": "1.118", "n": "21", "i": 4254, "v": "याजकैरभ्यनुज्ञातं प्रेतकर्मणि निष्ठितैः । घृतावसिक्तं राजानं सह माद्र्या स्वलंकृतम् ।।"}, {"c": "1.118", "n": "22", "i": 4255, "v": "तुङ्गपद्मकमिश्रेण चन्दनेन सुगन्धिना । अन्यैश्च विविधैर्गन्धैरनल्पैः समदाहयन् ।।"}, {"c": "1.118", "n": "23", "i": 4256, "v": "ततस्तयोः शरीरे ते दृष्ट्वा मोहवशं गता । हाहा पुत्रेति कौसल्या पपात सहसा भुवि ।।"}, {"c": "1.118", "n": "24", "i": 4257, "v": "तां प्रेक्ष्य पतितामार्तां पौरजानपदो जनः । रुरोद सस्वनं सर्वो राजभक्त्या कृपान्वितः ।।"}, {"c": "1.118", "n": "25", "i": 4258, "v": "क्लान्तानीवार्तनादेन सर्वाणि च विचुक्रुशुः । मानुषैः सह भूतानि तिर्यग्योनिगतान्यपि ।।"}, {"c": "1.118", "n": "26", "i": 4259, "v": "तथा भीष्मः शांतनवो विदुरश्च महामतिः । सर्वशः कौरवाश्चैव प्राणदन्भृशदुःखिताः ।।"}, {"c": "1.118", "n": "27", "i": 4260, "v": "ततो भीष्मोऽथ विदुरो राजा च सह बन्धुभिः । उदकं चक्रिरे तस्य सर्वाश्च कुरुयोषितः ।।"}, {"c": "1.118", "n": "28", "i": 4261, "v": "कृतोदकांस्तानादाय पाण्डवाञ्शोककर्शितान् । सर्वाः प्रकृतयो राजञ्शोचन्त्यः पर्यवारयन् ।।"}, {"c": "1.118", "n": "29", "i": 4262, "v": "यथैव पाण्डवा भूमौ सुषुपुः सह बान्धवैः । तथैव नागरा राजञ्शिश्यिरे ब्राह्मणादयः ।।"}, {"c": "1.118", "n": "30", "i": 4263, "v": "तदनानन्दमस्वस्थमाकुमारमहृष्टवत् । बभूव पाण्डवैः सार्धं नगरं द्वादश क्षपाः ।।"}, {"c": "1.119", "t": "वैशंपायन उवाच ।"}, {"c": "1.119", "n": "1", "i": 4264, "v": "ततः क्षत्ता च राजा च भीष्मश्च सह बन्धुभिः । ददुः श्राद्धं तदा पाण्डोः स्वधामृतमयं तदा ।।"}, {"c": "1.119", "n": "2", "i": 4265, "v": "कुरूंश्च विप्रमुख्यांश्च भोजयित्वा सहस्रशः । रत्नौघान्द्विजमुख्येभ्यो दत्त्वा ग्रामवरानपि ।।"}, {"c": "1.119", "n": "3", "i": 4266, "v": "कृतशौचांस्ततस्तांस्तु पाण्डवान्भरतर्षभान् । आदाय विविशुः पौराः पुरं वारणसाह्वयम् ।।"}, {"c": "1.119", "n": "4", "i": 4267, "v": "सततं स्मान्वतप्यन्त तमेव भरतर्षभम् । पौरजानपदाः सर्वे मृतं स्वमिव बान्धवम् ।।"}, {"c": "1.119", "n": "5", "i": 4268, "v": "श्राद्धावसाने तु तदा दृष्ट्वा तं दुःखितं जनम् । संमूढां दुःखशोकार्तां व्यासो मातरमब्रवीत् ।।"}, {"c": "1.119", "n": "6", "i": 4269, "v": "अतिक्रान्तसुखाः कालाः प्रत्युपस्थितदारुणाः । श्वः श्वः पापीयदिवसाः पृथिवी गतयौवना ।।"}, {"c": "1.119", "n": "7", "i": 4270, "v": "बहुमायासमाकीर्णो नानादोषसमाकुलः । लुप्तधर्मक्रियाचारो घोरः कालो भविष्यति ।।"}, {"c": "1.119", "n": "8", "i": 4271, "v": "गच्छ त्वं त्यागमास्थाय युक्ता वस तपोवने । मा द्रक्ष्यसि कुलस्यास्य घोरं संक्षयमात्मनः ।।"}, {"c": "1.119", "n": "9", "i": 4272, "v": "तथेति समनुज्ञाय सा प्रविश्याब्रवीत्स्नुषाम् । अम्बिके तव पुत्रस्य दुर्नयात्किल भारताः । सानुबन्धा विनङ्क्ष्यन्ति पौत्राश्चैवेति नः श्रुतम् ।।"}, {"c": "1.119", "n": "10", "i": 4273, "v": "तत्कौसल्यामिमामार्तां पुत्रशोकाभिपीडिताम् । वनमादाय भद्रं ते गच्छावो यदि मन्यसे ।।"}, {"c": "1.119", "n": "11", "i": 4274, "v": "तथेत्युक्ते अम्बिकया भीष्ममामन्त्र्य सुव्रता । वनं ययौ सत्यवती स्नुषाभ्यां सह भारत ।।"}, {"c": "1.119", "n": "12", "i": 4275, "v": "ताः सुघोरं तपः कृत्वा देव्यो भरतसत्तम । देहं त्यक्त्वा महाराज गतिमिष्टां ययुस्तदा ।।"}, {"c": "1.119", "n": "13", "i": 4276, "v": "अवाप्नुवन्त वेदोक्तान्संस्कारान्पाण्डवास्तदा । अवर्धन्त च भोगांस्ते भुञ्जानाः पितृवेश्मनि ।।"}, {"c": "1.119", "n": "14", "i": 4277, "v": "धार्तराष्ट्रैश्च सहिताः क्रीडन्तः पितृवेश्मनि । बालक्रीडासु सर्वासु विशिष्टाः पाण्डवाभवन् ।।"}, {"c": "1.119", "n": "15", "i": 4278, "v": "जवे लक्ष्याभिहरणे भोज्ये पांसुविकर्षणे । धार्तराष्ट्रान्भीमसेनः सर्वान्स परिमर्दति ।।"}, {"c": "1.119", "n": "16", "i": 4279, "v": "हर्षादेतान्क्रीडमानान्गृह्य काकनिलीयने । शिरःसु च निगृह्यैनान्योधयामास पाण्डवः ।।"}, {"c": "1.119", "n": "17", "i": 4280, "v": "शतमेकोत्तरं तेषां कुमाराणां महौजसाम् । एक एव विमृद्नाति नातिकृच्छ्राद्वृकोदरः ।।"}, {"c": "1.119", "n": "18", "i": 4281, "v": "पादेषु च निगृह्यैनान्विनिहत्य बलाद्बली । चकर्ष क्रोशतो भूमौ घृष्टजानुशिरोक्षिकान् ।।"}, {"c": "1.119", "n": "19", "i": 4282, "v": "दश बालाञ्जले क्रीडन्भुजाभ्यां परिगृह्य सः । आस्ते स्म सलिले मग्नः प्रमृतांश्च विमुञ्चति ।।"}, {"c": "1.119", "n": "20", "i": 4283, "v": "फलानि वृक्षमारुह्य प्रचिन्वन्ति च ते यदा । तदा पादप्रहारेण भीमः कम्पयते द्रुमम् ।।"}, {"c": "1.119", "n": "21", "i": 4284, "v": "प्रहारवेगाभिहताद्द्रुमाद्व्याघूर्णितास्ततः । सफलाः प्रपतन्ति स्म द्रुतं स्रस्ताः कुमारकाः ।।"}, {"c": "1.119", "n": "22", "i": 4285, "v": "न ते नियुद्धे न जवे न योग्यासु कदाचन । कुमारा उत्तरं चक्रुः स्पर्धमाना वृकोदरम् ।।"}, {"c": "1.119", "n": "23", "i": 4286, "v": "एवं स धार्तराष्ट्राणां स्पर्धमानो वृकोदरः । अप्रियेऽतिष्ठदत्यन्तं बाल्यान्न द्रोहचेतसा ।।"}, {"c": "1.119", "n": "24", "i": 4287, "v": "ततो बलमतिख्यातं धार्तराष्ट्रः प्रतापवान् । भीमसेनस्य तज्ज्ञात्वा दुष्टभावमदर्शयत् ।।"}, {"c": "1.119", "n": "25", "i": 4288, "v": "तस्य धर्मादपेतस्य पापानि परिपश्यतः । मोहादैश्वर्यलोभाच्च पापा मतिरजायत ।।"}, {"c": "1.119", "n": "26", "i": 4289, "v": "अयं बलवतां श्रेष्ठः कुन्तीपुत्रो वृकोदरः । मध्यमः पाण्डुपुत्राणां निकृत्या संनिहन्यताम् ।।"}, {"c": "1.119", "n": "27", "i": 4290, "v": "अथ तस्मादवरजं ज्येष्ठं चैव युधिष्ठिरम् । प्रसह्य बन्धने बद्ध्वा प्रशासिष्ये वसुंधराम् ।।"}, {"c": "1.119", "n": "28", "i": 4291, "v": "एवं स निश्चयं पापः कृत्वा दुर्योधनस्तदा । नित्यमेवान्तरप्रेक्षी भीमस्यासीन्महात्मनः ।।"}, {"c": "1.119", "n": "29", "i": 4292, "v": "ततो जलविहारार्थं कारयामास भारत । चेलकम्बलवेश्मानि विचित्राणि महान्ति च ।।"}, {"c": "1.119", "n": "30", "i": 4293, "v": "प्रमाणकोट्यामुद्देशं स्थलं किंचिदुपेत्य च । क्रीडावसाने सर्वे ते शुचिवस्त्राः स्वलंकृताः । सर्वकामसमृद्धं तदन्नं बुभुजिरे शनैः ।।"}, {"c": "1.119", "n": "31", "i": 4294, "v": "दिवसान्ते परिश्रान्ता विहृत्य च कुरूद्वहाः । विहारावसथेष्वेव वीरा वासमरोचयन् ।।"}, {"c": "1.119", "n": "32", "i": 4295, "v": "खिन्नस्तु बलवान्भीमो व्यायामाभ्यधिकस्तदा । वाहयित्वा कुमारांस्ताञ्जलक्रीडागतान्विभुः । प्रमाणकोट्यां वासार्थी सुष्वापारुह्य तत्स्थलम् ।।"}, {"c": "1.119", "n": "33", "i": 4296, "v": "शीतं वासं समासाद्य श्रान्तो मदविमोहितः । निश्चेष्टः पाण्डवो राजन्सुष्वाप मृतकल्पवत् ।।"}, {"c": "1.119", "n": "34", "i": 4297, "v": "ततो बद्ध्वा लतापाशैर्भीमं दुर्योधनः शनैः । गम्भीरं भीमवेगं च स्थलाज्जलमपातयत् ।।"}, {"c": "1.119", "n": "35", "i": 4298, "v": "ततः प्रबुद्धः कौन्तेयः सर्वं संछिद्य बन्धनम् । उदतिष्ठज्जलाद्भूयो भीमः प्रहरतां वरः ।।"}, {"c": "1.119", "n": "36", "i": 4299, "v": "सुप्तं चापि पुनः सर्पैस्तीक्ष्णदंष्ट्रैर्महाविषैः । कुपितैर्दंशयामास सर्वेष्वेवाङ्गमर्मसु ।।"}, {"c": "1.119", "n": "37", "i": 4300, "v": "दंष्ट्राश्च दंष्ट्रिणां तेषां मर्मस्वपि निपातिताः । त्वचं नैवास्य बिभिदुः सारत्वात्पृथुवक्षसः ।।"}, {"c": "1.119", "n": "38", "i": 4301, "v": "प्रतिबुद्धस्तु भीमस्तान्सर्वान्सर्पानपोथयत् । सारथिं चास्य दयितमपहस्तेन जघ्निवान् ।।"}, {"c": "1.119", "n": "39", "i": 4302, "v": "भोजने भीमसेनस्य पुनः प्राक्षेपयद्विषम् । कालकूटं नवं तीक्ष्णं संभृतं लोमहर्षणम् ।।"}, {"c": "1.119", "n": "40", "i": 4303, "v": "वैश्यापुत्रस्तदाचष्ट पार्थानां हितकाम्यया । तच्चापि भुक्त्वाजरयदविकारो वृकोदरः ।।"}, {"c": "1.119", "n": "41", "i": 4304, "v": "विकारं न ह्यजनयत्सुतीक्ष्णमपि तद्विषम् । भीमसंहननो भीमस्तदप्यजरयत्ततः ।।"}, {"c": "1.119", "n": "42", "i": 4305, "v": "एवं दुर्योधनः कर्णः शकुनिश्चापि सौबलः । अनेकैरभ्युपायैस्ताञ्जिघांसन्ति स्म पाण्डवान् ।।"}, {"c": "1.119", "n": "43", "i": 4306, "v": "पाण्डवाश्चापि तत्सर्वं प्रत्यजानन्नरिंदमाः । उद्भावनमकुर्वन्तो विदुरस्य मते स्थिताः ।।"}, {"c": "1.120", "t": "जनमेजय उवाच ।"}, {"c": "1.120", "n": "1", "i": 4307, "v": "कृपस्यापि महाब्रह्मन्संभवं वक्तुमर्हसि । शरस्तम्भात्कथं जज्ञे कथं चास्त्राण्यवाप्तवान् ।।"}, {"c": "1.120", "t": "वैशंपायन उवाच ।"}, {"c": "1.120", "n": "2", "i": 4308, "v": "महर्षेर्गौतमस्यासीच्छरद्वान्नाम नामतः । पुत्रः किल महाराज जातः सह शरैर्विभो ।।"}, {"c": "1.120", "n": "3", "i": 4309, "v": "न तस्य वेदाध्ययने तथा बुद्धिरजायत । यथास्य बुद्धिरभवद्धनुर्वेदे परंतप ।।"}, {"c": "1.120", "n": "4", "i": 4310, "v": "अधिजग्मुर्यथा वेदांस्तपसा ब्रह्मवादिनः । तथा स तपसोपेतः सर्वाण्यस्त्राण्यवाप ह ।।"}, {"c": "1.120", "n": "5", "i": 4311, "v": "धनुर्वेदपरत्वाच्च तपसा विपुलेन च । भृशं संतापयामास देवराजं स गौतमः ।।"}, {"c": "1.120", "n": "6", "i": 4312, "v": "ततो जालपदीं नाम देवकन्यां सुरेश्वरः । प्राहिणोत्तपसो विघ्नं कुरु तस्येति कौरव ।।"}, {"c": "1.120", "n": "7", "i": 4313, "v": "साभिगम्याश्रमपदं रमणीयं शरद्वतः । धनुर्बाणधरं बाला लोभयामास गौतमम् ।।"}, {"c": "1.120", "n": "8", "i": 4314, "v": "तामेकवसनां दृष्ट्वा गौतमोऽप्सरसं वने । लोकेऽप्रतिमसंस्थानामुत्फुल्लनयनोऽभवत् ।।"}, {"c": "1.120", "n": "9", "i": 4315, "v": "धनुश्च हि शराश्चास्य कराभ्यां प्रापतन्भुवि । वेपथुश्चास्य तां दृष्ट्वा शरीरे समजायत ।।"}, {"c": "1.120", "n": "10", "i": 4316, "v": "स तु ज्ञानगरीयस्त्वात्तपसश्च समन्वयात् । अवतस्थे महाप्राज्ञो धैर्येण परमेण ह ।।"}, {"c": "1.120", "n": "11", "i": 4317, "v": "यस्त्वस्य सहसा राजन्विकारः समपद्यत । तेन सुस्राव रेतोऽस्य स च तन्नावबुध्यत ।।"}, {"c": "1.120", "n": "12", "i": 4318, "v": "स विहायाश्रमं तं च तां चैवाप्सरसं मुनिः । जगाम रेतस्तत्तस्य शरस्तम्बे पपात ह ।।"}, {"c": "1.120", "n": "13", "i": 4319, "v": "शरस्तम्बे च पतितं द्विधा तदभवन्नृप । तस्याथ मिथुनं जज्ञे गौतमस्य शरद्वतः ।।"}, {"c": "1.120", "n": "14", "i": 4320, "v": "मृगयां चरतो राज्ञः शंतनोस्तु यदृच्छया । कश्चित्सेनाचरोऽरण्ये मिथुनं तदपश्यत ।।"}, {"c": "1.120", "n": "15", "i": 4321, "v": "धनुश्च सशरं दृष्ट्वा तथा कृष्णाजिनानि च । व्यवस्य ब्राह्मणापत्यं धनुर्वेदान्तगस्य तत् । स राज्ञे दर्शयामास मिथुनं सशरं तदा ।।"}, {"c": "1.120", "n": "16", "i": 4322, "v": "स तदादाय मिथुनं राजाथ कृपयान्वितः । आजगाम गृहानेव मम पुत्राविति ब्रुवन् ।।"}, {"c": "1.120", "n": "17", "i": 4323, "v": "ततः संवर्धयामास संस्कारैश्चाप्ययोजयत् । गौतमोऽपि तदापेत्य धनुर्वेदपरोऽभवत् ।।"}, {"c": "1.120", "n": "18", "i": 4324, "v": "कृपया यन्मया बालाविमौ संवर्धिताविति । तस्मात्तयोर्नाम चक्रे तदेव स महीपतिः ।।"}, {"c": "1.120", "n": "19", "i": 4325, "v": "निहितौ गौतमस्तत्र तपसा तावविन्दत । आगम्य चास्मै गोत्रादि सर्वमाख्यातवांस्तदा ।।"}, {"c": "1.120", "n": "20", "i": 4326, "v": "चतुर्विधं धनुर्वेदमस्त्राणि विविधानि च । निखिलेनास्य तत्सर्वं गुह्यमाख्यातवांस्तदा । सोऽचिरेणैव कालेन परमाचार्यतां गतः ।।"}, {"c": "1.120", "n": "21", "i": 4327, "v": "ततोऽधिजग्मुः सर्वे ते धनुर्वेदं महारथाः । धृतराष्ट्रात्मजाश्चैव पाण्डवाश्च महाबलाः । वृष्णयश्च नृपाश्चान्ये नानादेशसमागताः ।।"}, {"c": "1.121", "t": "वैशंपायन उवाच ।"}, {"c": "1.121", "n": "1", "i": 4328, "v": "विशेषार्थी ततो भीष्मः पौत्राणां विनयेप्सया । इष्वस्त्रज्ञान्पर्यपृच्छदाचार्यान्वीर्यसंमतान् ।।"}, {"c": "1.121", "n": "2", "i": 4329, "v": "नाल्पधीर्नामहाभागस्तथानानास्त्रकोविदः । नादेवसत्त्वो विनयेत्कुरूनस्त्रे महाबलान् ।।"}, {"c": "1.121", "n": "3", "i": 4330, "v": "महर्षिस्तु भरद्वाजो हविर्धाने चरन्पुरा । ददर्शाप्सरसं साक्षाद्घृताचीमाप्लुतामृषिः ।।"}, {"c": "1.121", "n": "4", "i": 4331, "v": "तस्या वायुः समुद्धूतो वसनं व्यपकर्षत । ततोऽस्य रेतश्चस्कन्द तदृषिर्द्रोण आदधे ।।"}, {"c": "1.121", "n": "5", "i": 4332, "v": "तस्मिन्समभवद्द्रोणः कलशे तस्य धीमतः । अध्यगीष्ट स वेदांश्च वेदाङ्गानि च सर्वशः ।।"}, {"c": "1.121", "n": "6", "i": 4333, "v": "अग्निवेश्यं महाभागं भरद्वाजः प्रतापवान् । प्रत्यपादयदाग्नेयमस्त्रं धर्मभृतां वरः ।।"}, {"c": "1.121", "n": "7", "i": 4334, "v": "अग्निष्टुज्जातः स मुनिस्ततो भरतसत्तम । भारद्वाजं तदाग्नेयं महास्त्रं प्रत्यपादयत् ।।"}, {"c": "1.121", "n": "8", "i": 4335, "v": "भरद्वाजसखा चासीत्पृषतो नाम पार्थिवः । तस्यापि द्रुपदो नाम तदा समभवत्सुतः ।।"}, {"c": "1.121", "n": "9", "i": 4336, "v": "स नित्यमाश्रमं गत्वा द्रोणेन सह पार्षतः । चिक्रीडाध्ययनं चैव चकार क्षत्रियर्षभः ।।"}, {"c": "1.121", "n": "10", "i": 4337, "v": "ततो व्यतीते पृषते स राजा द्रुपदोऽभवत् । पाञ्चालेषु महाबाहुरुत्तरेषु नरेश्वरः ।।"}, {"c": "1.121", "n": "11", "i": 4338, "v": "भरद्वाजोऽपि भगवानारुरोह दिवं तदा । ततः पितृनियुक्तात्मा पुत्रलोभान्महायशाः । शारद्वतीं ततो द्रोणः कृपीं भार्यामविन्दत ।।"}, {"c": "1.121", "n": "12", "i": 4339, "v": "अग्निहोत्रे च धर्मे च दमे च सततं रता । अलभद्गौतमी पुत्रमश्वत्थामानमेव च ।।"}, {"c": "1.121", "n": "13", "i": 4340, "v": "स जातमात्रो व्यनदद्यथैवोच्चैःश्रवा हयः । तच्छ्रुत्वान्तर्हितं भूतमन्तरिक्षस्थमब्रवीत् ।।"}, {"c": "1.121", "n": "14", "i": 4341, "v": "अश्वस्येवास्य यत्स्थाम नदतः प्रदिशो गतम् । अश्वत्थामैव बालोऽयं तस्मान्नाम्ना भविष्यति ।।"}, {"c": "1.121", "n": "15", "i": 4342, "v": "सुतेन तेन सुप्रीतो भारद्वाजस्ततोऽभवत् । तत्रैव च वसन्धीमान्धनुर्वेदपरोऽभवत् ।।"}, {"c": "1.121", "n": "16", "i": 4343, "v": "स शुश्राव महात्मानं जामदग्न्यं परंतपम् । ब्राह्मणेभ्यस्तदा राजन्दित्सन्तं वसु सर्वशः ।।"}, {"c": "1.121", "n": "17", "i": 4344, "v": "वनं तु प्रस्थितं रामं भारद्वाजस्तदाब्रवीत् । आगतं वित्तकामं मां विद्धि द्रोणं द्विजर्षभम् ।।"}, {"c": "1.121", "t": "राम उवाच ।"}, {"c": "1.121", "n": "18", "i": 4345, "v": "हिरण्यं मम यच्चान्यद्वसु किंचन विद्यते । ब्राह्मणेभ्यो मया दत्तं सर्वमेव तपोधन ।।"}, {"c": "1.121", "n": "19", "i": 4346, "v": "तथैवेयं धरा देवी सागरान्ता सपत्तना । कश्यपाय मया दत्ता कृत्स्ना नगरमालिनी ।।"}, {"c": "1.121", "n": "20", "i": 4347, "v": "शरीरमात्रमेवाद्य मयेदमवशेषितम् । अस्त्राणि च महार्हाणि शस्त्राणि विविधानि च । वृणीष्व किं प्रयच्छामि तुभ्यं द्रोण वदाशु तत् ।।"}, {"c": "1.121", "t": "द्रोण उवाच ।"}, {"c": "1.121", "n": "21", "i": 4348, "v": "अस्त्राणि मे समग्राणि ससंहाराणि भार्गव । सप्रयोगरहस्यानि दातुमर्हस्यशेषतः ।।"}, {"c": "1.121", "t": "वैशंपायन उवाच ।"}, {"c": "1.121", "n": "22", "i": 4349, "v": "तथेत्युक्त्वा ततस्तस्मै प्रादादस्त्राणि भार्गवः । सरहस्यव्रतं चैव धनुर्वेदमशेषतः ।।"}, {"c": "1.121", "n": "23", "i": 4350, "v": "प्रतिगृह्य तु तत्सर्वं कृतास्त्रो द्विजसत्तमः । प्रियं सखायं सुप्रीतो जगाम द्रुपदं प्रति ।।"}, {"c": "1.122", "t": "वैशंपायन उवाच ।"}, {"c": "1.122", "n": "1", "i": 4351, "v": "ततो द्रुपदमासाद्य भारद्वाजः प्रतापवान् । अब्रवीत्पार्षतं राजन्सखायं विद्धि मामिति ।।"}, {"c": "1.122", "t": "द्रुपद उवाच ।"}, {"c": "1.122", "n": "2", "i": 4352, "v": "अकृतेयं तव प्रज्ञा ब्रह्मन्नातिसमञ्जसी । यन्मां ब्रवीषि प्रसभं सखा तेऽहमिति द्विज ।।"}, {"c": "1.122", "n": "3", "i": 4353, "v": "न हि राज्ञामुदीर्णानामेवंभूतैर्नरैः क्वचित् । सख्यं भवति मन्दात्मञ्श्रिया हीनैर्धनच्युतैः ।।"}, {"c": "1.122", "n": "4", "i": 4354, "v": "सौहृदान्यपि जीर्यन्ते कालेन परिजीर्यताम् । सौहृदं मे त्वया ह्यासीत्पूर्वं सामर्थ्यबन्धनम् ।।"}, {"c": "1.122", "n": "5", "i": 4355, "v": "न सख्यमजरं लोके जातु दृश्येत कर्हिचित् । कामो वैनं विहरति क्रोधश्चैनं प्रवृश्चति ।।"}, {"c": "1.122", "n": "6", "i": 4356, "v": "मैवं जीर्णमुपासिष्ठाः सख्यं नवमुपाकुरु । आसीत्सख्यं द्विजश्रेष्ठ त्वया मेऽर्थनिबन्धनम् ।।"}, {"c": "1.122", "n": "7", "i": 4357, "v": "न दरिद्रो वसुमतो नाविद्वान्विदुषः सखा । शूरस्य न सखा क्लीबः सखिपूर्वं किमिष्यते ।।"}, {"c": "1.122", "n": "8", "i": 4358, "v": "ययोरेव समं वित्तं ययोरेव समं कुलम् । तयोः सख्यं विवाहश्च न तु पुष्टविपुष्टयोः ।।"}, {"c": "1.122", "n": "9", "i": 4359, "v": "नाश्रोत्रियः श्रोत्रियस्य नारथी रथिनः सखा । नाराज्ञा संगतं राज्ञः सखिपूर्वं किमिष्यते ।।"}, {"c": "1.122", "t": "वैशंपायन उवाच ।"}, {"c": "1.122", "n": "10", "i": 4360, "v": "द्रुपदेनैवमुक्तस्तु भारद्वाजः प्रतापवान् । मुहूर्तं चिन्तयामास मन्युनाभिपरिप्लुतः ।।"}, {"c": "1.122", "n": "11", "i": 4361, "v": "स विनिश्चित्य मनसा पाञ्चालं प्रति बुद्धिमान् । जगाम कुरुमुख्यानां नगरं नागसाह्वयम् ।।"}, {"c": "1.122", "n": "12", "i": 4362, "v": "कुमारास्त्वथ निष्क्रम्य समेता गजसाह्वयात् । क्रीडन्तो वीटया तत्र वीराः पर्यचरन्मुदा ।।"}, {"c": "1.122", "n": "13", "i": 4363, "v": "पपात कूपे सा वीटा तेषां वै क्रीडतां तदा । न च ते प्रत्यपद्यन्त कर्म वीटोपलब्धये ।।"}, {"c": "1.122", "n": "14", "i": 4364, "v": "अथ द्रोणः कुमारांस्तान्दृष्ट्वा कृत्यवतस्तदा । प्रहस्य मन्दं पैशल्यादभ्यभाषत वीर्यवान् ।।"}, {"c": "1.122", "n": "15", "i": 4365, "v": "अहो नु धिग्बलं क्षात्रं धिगेतां वः कृतास्त्रताम् । भरतस्यान्वये जाता ये वीटां नाधिगच्छत ।।"}, {"c": "1.122", "n": "16", "i": 4366, "v": "एष मुष्टिरिषीकाणां मयास्त्रेणाभिमन्त्रितः । अस्य वीर्यं निरीक्षध्वं यदन्यस्य न विद्यते ।।"}, {"c": "1.122", "n": "17", "i": 4367, "v": "वेत्स्यामीषीकया वीटां तामिषीकामथान्यया । तामन्यया समायोगो वीटाया ग्रहणे मम ।।"}, {"c": "1.122", "n": "18", "i": 4368, "v": "तदपश्यन्कुमारास्ते विस्मयोत्फुल्ललोचनाः । अवेष्क्य चोद्धृतां वीटां वीटावेद्धारमब्रुवन् ।।"}, {"c": "1.122", "n": "19", "i": 4369, "v": "अभिवादयामहे ब्रह्मन्नैतदन्येषु विद्यते । कोऽसि कं त्वाभिजानीमो वयं किं करवामहे ।।"}, {"c": "1.122", "t": "द्रोण उवाच ।"}, {"c": "1.122", "n": "20", "i": 4370, "v": "आचक्षध्वं च भीष्माय रूपेण च गुणैश्च माम् । स एव सुमहाबुद्धिः सांप्रतं प्रतिपत्स्यते ।।"}, {"c": "1.122", "t": "वैशंपायन उवाच ।"}, {"c": "1.122", "n": "21", "i": 4371, "v": "तथेत्युक्त्वा तु ते सर्वे भीष्ममूचुः पितामहम् । ब्राह्मणस्य वचस्तथ्यं तच्च कर्मविशेषवत् ।।"}, {"c": "1.122", "n": "22", "i": 4372, "v": "भीष्मः श्रुत्वा कुमाराणां द्रोणं तं प्रत्यजानत । युक्तरूपः स हि गुरुरित्येवमनुचिन्त्य च ।।"}, {"c": "1.122", "n": "23", "i": 4373, "v": "अथैनमानीय तदा स्वयमेव सुसत्कृतम् । परिपप्रच्छ निपुणं भीष्मः शस्त्रभृतां वरः । हेतुमागमने तस्य द्रोणः सर्वं न्यवेदयत् ।।"}, {"c": "1.122", "n": "24", "i": 4374, "v": "महर्षेरग्निवेश्यस्य सकाशमहमच्युत । अस्त्रार्थमगमं पूर्वं धनुर्वेदजिघृक्षया ।।"}, {"c": "1.122", "n": "25", "i": 4375, "v": "ब्रह्मचारी विनीतात्मा जटिलो बहुलाः समाः । अवसं तत्र सुचिरं धनुर्वेदचिकीर्षया ।।"}, {"c": "1.122", "n": "26", "i": 4376, "v": "पाञ्चालराजपुत्रस्तु यज्ञसेनो महाबलः । मया सहाकरोद्विद्यां गुरोः श्राम्यन्समाहितः ।।"}, {"c": "1.122", "n": "27", "i": 4377, "v": "स मे तत्र सखा चासीदुपकारी प्रियश्च मे । तेनाहं सह संगम्य रतवान्सुचिरं बत । बाल्यात्प्रभृति कौरव्य सहाध्ययनमेव च ।।"}, {"c": "1.122", "n": "28", "i": 4378, "v": "स समासाद्य मां तत्र प्रियकारी प्रियंवदः । अब्रवीदिति मां भीष्म वचनं प्रीतिवर्धनम् ।।"}, {"c": "1.122", "n": "29", "i": 4379, "v": "अहं प्रियतमः पुत्रः पितुर्द्रोण महात्मनः । अभिषेक्ष्यति मां राज्ये स पाञ्चाल्यो यदा तदा ।।"}, {"c": "1.122", "n": "30", "i": 4380, "v": "त्वद्भोज्यं भविता राज्यं सखे सत्येन ते शपे । मम भोगाश्च वित्तं च त्वदधीनं सुखानि च ।।"}, {"c": "1.122", "n": "31", "i": 4381, "v": "एवमुक्तः प्रवव्राज कृतास्त्रोऽहं धनेप्सया । अभिषिक्तं च श्रुत्वैनं कृतार्थोऽस्मीति चिन्तयन् ।।"}, {"c": "1.122", "n": "32", "i": 4382, "v": "प्रियं सखायं सुप्रीतो राज्यस्थं पुनराव्रजम् । संस्मरन्संगमं चैव वचनं चैव तस्य तत् ।।"}, {"c": "1.122", "n": "33", "i": 4383, "v": "ततो द्रुपदमागम्य सखिपूर्वमहं प्रभो । अब्रुवं पुरुषव्याघ्र सखायं विद्धि मामिति ।।"}, {"c": "1.122", "n": "34", "i": 4384, "v": "उपस्थितं तु द्रुपदः सखिवच्चाभिसंगतम् । स मां निराकारमिव प्रहसन्निदमब्रवीत् ।।"}, {"c": "1.122", "n": "35", "i": 4385, "v": "अकृतेयं तव प्रज्ञा ब्रह्मन्नातिसमञ्जसी । यदात्थ मां त्वं प्रसभं सखा तेऽहमिति द्विज ।।"}, {"c": "1.122", "n": "36", "i": 4386, "v": "न हि राज्ञामुदीर्णानामेवंभूतैर्नरैः क्वचित् । सख्यं भवति मन्दात्मञ्श्रिया हीनैर्धनच्युतैः ।।"}, {"c": "1.122", "n": "37", "i": 4387, "v": "नाश्रोत्रियः श्रोत्रियस्य नारथी रथिनः सखा । नाराजा पार्थिवस्यापि सखिपूर्वं किमिष्यते ।।"}, {"c": "1.122", "n": "38", "i": 4388, "v": "द्रुपदेनैवमुक्तोऽहं मन्युनाभिपरिप्लुतः । अभ्यागच्छं कुरून्भीष्म शिष्यैरर्थी गुणान्वितैः ।।"}, {"c": "1.122", "n": "39", "i": 4389, "v": "प्रतिजग्राह तं भीष्मो गुरुं पाण्डुसुतैः सह । पौत्रानादाय तान्सर्वान्वसूनि विविधानि च ।।"}, {"c": "1.122", "n": "40", "i": 4390, "v": "शिष्या इति ददौ राजन्द्रोणाय विधिपूर्वकम् । स च शिष्यान्महेष्वासः प्रतिजग्राह कौरवान् ।।"}, {"c": "1.122", "n": "41", "i": 4391, "v": "प्रतिगृह्य च तान्सर्वान्द्रोणो वचनमब्रवीत् । रहस्येकः प्रतीतात्मा कृतोपसदनांस्तदा ।।"}, {"c": "1.122", "n": "42", "i": 4392, "v": "कार्यं मे काङ्क्षितं किंचिद्धृदि संपरिवर्तते । कृतास्त्रैस्तत्प्रदेयं मे तदृतं वदतानघाः ।।"}, {"c": "1.122", "n": "43", "i": 4393, "v": "तच्छ्रुत्वा कौरवेयास्ते तूष्णीमासन्विशां पते । अर्जुनस्तु ततः सर्वं प्रतिजज्ञे परंतपः ।।"}, {"c": "1.122", "n": "44", "i": 4394, "v": "ततोऽर्जुनं मूर्ध्नि तदा समाघ्राय पुनः पुनः । प्रीतिपूर्वं परिष्वज्य प्ररुरोद मुदा तदा ।।"}, {"c": "1.122", "n": "45", "i": 4395, "v": "ततो द्रोणः पाण्डुपुत्रानस्त्राणि विविधानि च । ग्राहयामास दिव्यानि मानुषाणि च वीर्यवान् ।।"}, {"c": "1.122", "n": "46", "i": 4396, "v": "राजपुत्रास्तथैवान्ये समेत्य भरतर्षभ । अभिजग्मुस्ततो द्रोणमस्त्रार्थे द्विजसत्तमम् । वृष्णयश्चान्धकाश्चैव नानादेश्याश्च पार्थिवाः ।।"}, {"c": "1.122", "n": "47", "i": 4397, "v": "सूतपुत्रश्च राधेयो गुरुं द्रोणमियात्तदा । स्पर्धमानस्तु पार्थेन सूतपुत्रोऽत्यमर्षणः । दुर्योधनमुपाश्रित्य पाण्डवानत्यमन्यत ।।"}, {"c": "1.123", "t": "वैशंपायन उवाच ।"}, {"c": "1.123", "n": "1", "i": 4398, "v": "अर्जुनस्तु परं यत्नमातस्थे गुरुपूजने । अस्त्रे च परमं योगं प्रियो द्रोणस्य चाभवत् ।।"}, {"c": "1.123", "n": "2", "i": 4399, "v": "द्रोणेन तु तदाहूय रहस्युक्तोऽन्नसाधकः । अन्धकारेऽर्जुनायान्नं न देयं ते कथंचन ।।"}, {"c": "1.123", "n": "3", "i": 4400, "v": "ततः कदाचिद्भुञ्जाने प्रववौ वायुरर्जुने । तेन तत्र प्रदीपः स दीप्यमानो निवापितः ।।"}, {"c": "1.123", "n": "4", "i": 4401, "v": "भुङ्क्त एवार्जुनो भक्तं न चास्यास्याद्व्यमुह्यत । हस्तस्तेजस्विनो नित्यमन्नग्रहणकारणात् । तदभ्यासकृतं मत्वा रात्रावभ्यस्त पाण्डवः ।।"}, {"c": "1.123", "n": "5", "i": 4402, "v": "तस्य ज्यातलनिर्घोषं द्रोणः शुश्राव भारत । उपेत्य चैनमुत्थाय परिष्वज्येदमब्रवीत् ।।"}, {"c": "1.123", "n": "6", "i": 4403, "v": "प्रयतिष्ये तथा कर्तुं यथा नान्यो धनुर्धरः । त्वत्समो भविता लोके सत्यमेतद्ब्रवीमि ते ।।"}, {"c": "1.123", "n": "7", "i": 4404, "v": "ततो द्रोणोऽर्जुनं भूयो रथेषु च गजेषु च । अश्वेषु भूमावपि च रणशिक्षामशिक्षयत् ।।"}, {"c": "1.123", "n": "8", "i": 4405, "v": "गदायुद्धेऽसिचर्यायां तोमरप्रासशक्तिषु । द्रोणः संकीर्णयुद्धेषु शिक्षयामास पाण्डवम् ।।"}, {"c": "1.123", "n": "9", "i": 4406, "v": "तस्य तत्कौशलं दृष्ट्वा धनुर्वेदजिघृक्षवः । राजानो राजपुत्राश्च समाजग्मुः सहस्रशः ।।"}, {"c": "1.123", "n": "10", "i": 4407, "v": "ततो निषादराजस्य हिरण्यधनुषः सुतः । एकलव्यो महाराज द्रोणमभ्याजगाम ह ।।"}, {"c": "1.123", "n": "11", "i": 4408, "v": "न स तं प्रतिजग्राह नैषादिरिति चिन्तयन् । शिष्यं धनुषि धर्मज्ञस्तेषामेवान्ववेक्षया ।।"}, {"c": "1.123", "n": "12", "i": 4409, "v": "स तु द्रोणस्य शिरसा पादौ गृह्य परंतपः । अरण्यमनुसंप्राप्तः कृत्वा द्रोणं महीमयम् ।।"}, {"c": "1.123", "n": "13", "i": 4410, "v": "तस्मिन्नाचार्यवृत्तिं च परमामास्थितस्तदा । इष्वस्त्रे योगमातस्थे परं नियममास्थितः ।।"}, {"c": "1.123", "n": "14", "i": 4411, "v": "परया श्रद्धया युक्तो योगेन परमेण च । विमोक्षादानसंधाने लघुत्वं परमाप सः ।।"}, {"c": "1.123", "n": "15", "i": 4412, "v": "अथ द्रोणाभ्यनुज्ञाताः कदाचित्कुरुपाण्डवाः । रथैर्विनिर्ययुः सर्वे मृगयामरिमर्दनाः ।।"}, {"c": "1.123", "n": "16", "i": 4413, "v": "तत्रोपकरणं गृह्य नरः कश्चिद्यदृच्छया । राजन्ननुजगामैकः श्वानमादाय पाण्डवान् ।।"}, {"c": "1.123", "n": "17", "i": 4414, "v": "तेषां विचरतां तत्र तत्तत्कर्म चिकीर्षताम् । श्वा चरन्स वने मूढो नैषादिं प्रति जग्मिवान् ।।"}, {"c": "1.123", "n": "18", "i": 4415, "v": "स कृष्णं मलदिग्धाङ्गं कृष्णाजिनधरं वने । नैषादिं श्वा समालक्ष्य भषंस्तस्थौ तदन्तिके ।।"}, {"c": "1.123", "n": "19", "i": 4416, "v": "तदा तस्याथ भषतः शुनः सप्त शरान्मुखे । लाघवं दर्शयन्नस्त्रे मुमोच युगपद्यथा ।।"}, {"c": "1.123", "n": "20", "i": 4417, "v": "स तु श्वा शरपूर्णास्यः पाण्डवानाजगाम ह । तं दृष्ट्वा पाण्डवा वीरा विस्मयं परमं ययुः ।।"}, {"c": "1.123", "n": "21", "i": 4418, "v": "लाघवं शब्दवेधित्वं दृष्ट्वा तत्परमं तदा । प्रेक्ष्य तं व्रीडिताश्चासन्प्रशशंसुश्च सर्वशः ।।"}, {"c": "1.123", "n": "22", "i": 4419, "v": "तं ततोऽन्वेषमाणास्ते वने वननिवासिनम् । ददृशुः पाण्डवा राजन्नस्यन्तमनिशं शरान् ।।"}, {"c": "1.123", "n": "23", "i": 4420, "v": "न चैनमभ्यजानंस्ते तदा विकृतदर्शनम् । अथैनं परिपप्रच्छुः को भवान्कस्य वेत्युत ।।"}, {"c": "1.123", "t": "एकलव्य उवाच ।"}, {"c": "1.123", "n": "24", "i": 4421, "v": "निषादाधिपतेर्वीरा हिरण्यधनुषः सुतम् । द्रोणशिष्यं च मां वित्त धनुर्वेदकृतश्रमम् ।।"}, {"c": "1.123", "t": "वैशंपायन उवाच ।"}, {"c": "1.123", "n": "25", "i": 4422, "v": "ते तमाज्ञाय तत्त्वेन पुनरागम्य पाण्डवाः । यथावृत्तं च ते सर्वं द्रोणायाचख्युरद्भुतम् ।।"}, {"c": "1.123", "n": "26", "i": 4423, "v": "कौन्तेयस्त्वर्जुनो राजन्नेकलव्यमनुस्मरन् । रहो द्रोणं समागम्य प्रणयादिदमब्रवीत् ।।"}, {"c": "1.123", "n": "27", "i": 4424, "v": "नन्वहं परिरभ्यैकः प्रीतिपूर्वमिदं वचः । भवतोक्तो न मे शिष्यस्त्वद्विशिष्टो भविष्यति ।।"}, {"c": "1.123", "n": "28", "i": 4425, "v": "अथ कस्मान्मद्विशिष्टो लोकादपि च वीर्यवान् । अस्त्यन्यो भवतः शिष्यो निषादाधिपतेः सुतः ।।"}, {"c": "1.123", "n": "29", "i": 4426, "v": "मुहूर्तमिव तं द्रोणश्चिन्तयित्वा विनिश्चयम् । सव्यसाचिनमादाय नैषादिं प्रति जग्मिवान् ।।"}, {"c": "1.123", "n": "30", "i": 4427, "v": "ददर्श मलदिग्धाङ्गं जटिलं चीरवाससम् । एकलव्यं धनुष्पाणिमस्यन्तमनिशं शरान् ।।"}, {"c": "1.123", "n": "31", "i": 4428, "v": "एकलव्यस्तु तं दृष्ट्वा द्रोणमायान्तमन्तिकात् । अभिगम्योपसंगृह्य जगाम शिरसा महीम् ।।"}, {"c": "1.123", "n": "32", "i": 4429, "v": "पूजयित्वा ततो द्रोणं विधिवत्स निषादजः । निवेद्य शिष्यमात्मानं तस्थौ प्राञ्जलिरग्रतः ।।"}, {"c": "1.123", "n": "33", "i": 4430, "v": "ततो द्रोणोऽब्रवीद्राजन्नेकलव्यमिदं वचः । यदि शिष्योऽसि मे तूर्णं वेतनं संप्रदीयताम् ।।"}, {"c": "1.123", "n": "34", "i": 4431, "v": "एकलव्यस्तु तच्छ्रुत्वा प्रीयमाणोऽब्रवीदिदम् । किं प्रयच्छामि भगवन्नाज्ञापयतु मां गुरुः ।।"}, {"c": "1.123", "n": "35", "i": 4432, "v": "न हि किंचिददेयं मे गुरवे ब्रह्मवित्तम । तमब्रवीत्त्वयाङ्गुष्ठो दक्षिणो दीयतां मम ।।"}, {"c": "1.123", "n": "36", "i": 4433, "v": "एकलव्यस्तु तच्छ्रुत्वा वचो द्रोणस्य दारुणम् । प्रतिज्ञामात्मनो रक्षन्सत्ये च निरतः सदा ।।"}, {"c": "1.123", "n": "37", "i": 4434, "v": "तथैव हृष्टवदनस्तथैवादीनमानसः । छित्त्वाविचार्य तं प्रादाद्द्रोणायाङ्गुष्ठमात्मनः ।।"}, {"c": "1.123", "n": "38", "i": 4435, "v": "ततः परं तु नैषादिरङ्गुलीभिर्व्यकर्षत । न तथा स तु शीघ्रोऽभूद्यथा पूर्वं नराधिप ।।"}, {"c": "1.123", "n": "39", "i": 4436, "v": "ततोऽर्जुनः प्रीतमना बभूव विगतज्वरः । द्रोणश्च सत्यवागासीन्नान्योऽभ्यभवदर्जुनम् ।।"}, {"c": "1.123", "n": "40", "i": 4437, "v": "द्रोणस्य तु तदा शिष्यौ गदायोग्यां विशेषतः । दुर्योधनश्च भीमश्च कुरूणामभ्यगच्छताम् ।।"}, {"c": "1.123", "n": "41", "i": 4438, "v": "अश्वत्थामा रहस्येषु सर्वेष्वभ्यधिकोऽभवत् । तथाति पुरुषानन्यान्त्सारुकौ यमजावुभौ । युधिष्ठिरो रथश्रेष्ठः सर्वत्र तु धनंजयः ।।"}, {"c": "1.123", "n": "42", "i": 4439, "v": "प्रथितः सागरान्तायां रथयूथपयूथपः । बुद्धियोगबलोत्साहैः सर्वास्त्रेषु च पाण्डवः ।।"}, {"c": "1.123", "n": "43", "i": 4440, "v": "अस्त्रे गुर्वनुरागे च विशिष्टोऽभवदर्जुनः । तुल्येष्वस्त्रोपदेशेषु सौष्ठवेन च वीर्यवान् । एकः सर्वकुमाराणां बभूवातिरथोऽर्जुनः ।।"}, {"c": "1.123", "n": "44", "i": 4441, "v": "प्राणाधिकं भीमसेनं कृतविद्यं धनंजयम् । धार्तराष्ट्रा दुरात्मानो नामृष्यन्त नराधिप ।।"}, {"c": "1.123", "n": "45", "i": 4442, "v": "तांस्तु सर्वान्समानीय सर्वविद्यासु निष्ठितान् । द्रोणः प्रहरणज्ञाने जिज्ञासुः पुरुषर्षभ ।।"}, {"c": "1.123", "n": "46", "i": 4443, "v": "कृत्रिमं भासमारोप्य वृक्षाग्रे शिल्पिभिः कृतम् । अविज्ञातं कुमाराणां लक्ष्यभूतमुपादिशत् ।।"}, {"c": "1.123", "t": "द्रोण उवाच ।"}, {"c": "1.123", "n": "47", "i": 4444, "v": "शीघ्रं भवन्तः सर्वे वै धनूंष्यादाय सत्वराः । भासमेतं समुद्दिश्य तिष्ठन्तां संहितेषवः ।।"}, {"c": "1.123", "n": "48", "i": 4445, "v": "मद्वाक्यसमकालं च शिरोऽस्य विनिपात्यताम् । एकैकशो नियोक्ष्यामि तथा कुरुत पुत्रकाः ।।"}, {"c": "1.123", "t": "वैशंपायन उवाच ।"}, {"c": "1.123", "n": "49", "i": 4446, "v": "ततो युधिष्ठिरं पूर्वमुवाचाङ्गिरसां वरः । संधत्स्व बाणं दुर्धर्ष मद्वाक्यान्ते विमुञ्च च ।।"}, {"c": "1.123", "n": "50", "i": 4447, "v": "ततो युधिष्ठिरः पूर्वं धनुर्गृह्य महारवम् । तस्थौ भासं समुद्दिश्य गुरुवाक्यप्रचोदितः ।।"}, {"c": "1.123", "n": "51", "i": 4448, "v": "ततो विततधन्वानं द्रोणस्तं कुरुनन्दनम् । स मुहूर्तादुवाचेदं वचनं भरतर्षभ ।।"}, {"c": "1.123", "n": "52", "i": 4449, "v": "पश्यस्येनं द्रुमाग्रस्थं भासं नरवरात्मज । पश्यामीत्येवमाचार्यं प्रत्युवाच युधिष्ठिरः ।।"}, {"c": "1.123", "n": "53", "i": 4450, "v": "स मुहूर्तादिव पुनर्द्रोणस्तं प्रत्यभाषत । अथ वृक्षमिमं मां वा भ्रातॄन्वापि प्रपश्यसि ।।"}, {"c": "1.123", "n": "54", "i": 4451, "v": "तमुवाच स कौन्तेयः पश्याम्येनं वनस्पतिम् । भवन्तं च तथा भ्रातॄन्भासं चेति पुनः पुनः ।।"}, {"c": "1.123", "n": "55", "i": 4452, "v": "तमुवाचापसर्पेति द्रोणोऽप्रीतमना इव । नैतच्छक्यं त्वया वेद्धुं लक्ष्यमित्येव कुत्सयन् ।।"}, {"c": "1.123", "n": "56", "i": 4453, "v": "ततो दुर्योधनादींस्तान्धार्तराष्ट्रान्महायशाः । तेनैव क्रमयोगेन जिज्ञासुः पर्यपृच्छत ।।"}, {"c": "1.123", "n": "57", "i": 4454, "v": "अन्यांश्च शिष्यान्भीमादीन्राज्ञश्चैवान्यदेशजान् । तथा च सर्वे सर्वं तत्पश्याम इति कुत्सिताः ।।"}, {"c": "1.123", "n": "58", "i": 4455, "v": "ततो धनंजयं द्रोणः स्मयमानोऽभ्यभाषत । त्वयेदानीं प्रहर्तव्यमेतल्लक्ष्यं निशम्यताम् ।।"}, {"c": "1.123", "n": "59", "i": 4456, "v": "मद्वाक्यसमकालं ते मोक्तव्योऽत्र भवेच्छरः । वितत्य कार्मुकं पुत्र तिष्ठ तावन्मुहूर्तकम् ।।"}, {"c": "1.123", "n": "60", "i": 4457, "v": "एवमुक्तः सव्यसाची मण्डलीकृतकार्मुकः । तस्थौ लक्ष्यं समुद्दिश्य गुरुवाक्यप्रचोदितः ।।"}, {"c": "1.123", "n": "61", "i": 4458, "v": "मुहूर्तादिव तं द्रोणस्तथैव समभाषत । पश्यस्येनं स्थितं भासं द्रुमं मामपि वेत्युत ।।"}, {"c": "1.123", "n": "62", "i": 4459, "v": "पश्याम्येनं भासमिति द्रोणं पार्थोऽभ्यभाषत । न तु वृक्षं भवन्तं वा पश्यामीति च भारत ।।"}, {"c": "1.123", "n": "63", "i": 4460, "v": "ततः प्रीतमना द्रोणो मुहूर्तादिव तं पुनः । प्रत्यभाषत दुर्धर्षः पाण्डवानां रथर्षभम् ।।"}, {"c": "1.123", "n": "64", "i": 4461, "v": "भासं पश्यसि यद्येनं तथा ब्रूहि पुनर्वचः । शिरः पश्यामि भासस्य न गात्रमिति सोऽब्रवीत् ।।"}, {"c": "1.123", "n": "65", "i": 4462, "v": "अर्जुनेनैवमुक्तस्तु द्रोणो हृष्टतनूरुहः । मुञ्चस्वेत्यब्रवीत्पार्थं स मुमोचाविचारयन् ।।"}, {"c": "1.123", "n": "66", "i": 4463, "v": "ततस्तस्य नगस्थस्य क्षुरेण निशितेन ह । शिर उत्कृत्य तरसा पातयामास पाण्डवः ।।"}, {"c": "1.123", "n": "67", "i": 4464, "v": "तस्मिन्कर्मणि संसिद्धे पर्यश्वजत फल्गुनम् । मेने च द्रुपदं संख्ये सानुबन्धं पराजितम् ।।"}, {"c": "1.123", "n": "68", "i": 4465, "v": "कस्यचित्त्वथ कालस्य सशिष्योऽङ्गिरसां वरः । जगाम गङ्गामभितो मज्जितुं भरतर्षभ ।।"}, {"c": "1.123", "n": "69", "i": 4466, "v": "अवगाढमथो द्रोणं सलिले सलिलेचरः । ग्राहो जग्राह बलवाञ्जङ्घान्ते कालचोदितः ।।"}, {"c": "1.123", "n": "70", "i": 4467, "v": "स समर्थोऽपि मोक्षाय शिष्यान्सर्वानचोदयत् । ग्राहं हत्वा मोक्षयध्वं मामिति त्वरयन्निव ।।"}, {"c": "1.123", "n": "71", "i": 4468, "v": "तद्वाक्यसमकालं तु बीभत्सुर्निशितैः शरैः । आवापैः पञ्चभिर्ग्राहं मग्नमम्भस्यताडयत् । इतरे तु विसंमूढास्तत्र तत्र प्रपेदिरे ।।"}, {"c": "1.123", "n": "72", "i": 4469, "v": "तं च दृष्ट्वा क्रियोपेतं द्रोणोऽमन्यत पाण्डवम् । विशिष्टं सर्वशिष्येभ्यः प्रीतिमांश्चाभवत्तदा ।।"}, {"c": "1.123", "n": "73", "i": 4470, "v": "स पार्थबाणैर्बहुधा खण्डशः परिकल्पितः । ग्राहः पञ्चत्वमापेदे जङ्घां त्यक्त्वा महात्मनः ।।"}, {"c": "1.123", "n": "74", "i": 4471, "v": "अथाब्रवीन्महात्मानं भारद्वाजो महारथम् । गृहाणेदं महाबाहो विशिष्टमतिदुर्धरम् । अस्त्रं ब्रह्मशिरो नाम सप्रयोगनिवर्तनम् ।।"}, {"c": "1.123", "n": "75", "i": 4472, "v": "न च ते मानुषेष्वेतत्प्रयोक्तव्यं कथंचन । जगद्विनिर्दहेदेतदल्पतेजसि पातितम् ।।"}, {"c": "1.123", "n": "76", "i": 4473, "v": "असामान्यमिदं तात लोकेष्वस्त्रं निगद्यते । तद्धारयेथाः प्रयतः शृणु चेदं वचो मम ।।"}, {"c": "1.123", "n": "77", "i": 4474, "v": "बाधेतामानुषः शत्रुर्यदा त्वां वीर कश्चन । तद्वधाय प्रयुञ्जीथास्तदास्त्रमिदमाहवे ।।"}, {"c": "1.123", "n": "78", "i": 4475, "v": "तथेति तत्प्रतिश्रुत्य बीभत्सुः स कृताञ्जलिः । जग्राह परमास्त्रं तदाह चैनं पुनर्गुरुः । भविता त्वत्समो नान्यः पुमाँल्लोके धनुर्धरः ।।"}, {"c": "1.124", "t": "वैशंपायन उवाच ।"}, {"c": "1.124", "n": "1", "i": 4476, "v": "कृतास्त्रान्धार्तराष्ट्रांश्च पाण्डुपुत्रांश्च भारत । दृष्ट्वा द्रोणोऽब्रवीद्राजन्धृतराष्ट्रं जनेश्वरम् ।।"}, {"c": "1.124", "n": "2", "i": 4477, "v": "कृपस्य सोमदत्तस्य बाह्लीकस्य च धीमतः । गाङ्गेयस्य च सांनिध्ये व्यासस्य विदुरस्य च ।।"}, {"c": "1.124", "n": "3", "i": 4478, "v": "राजन्संप्राप्तविद्यास्ते कुमराः कुरुसत्तम । ते दर्शयेयुः स्वां शिक्षां राजन्ननुमते तव ।।"}, {"c": "1.124", "n": "4", "i": 4479, "v": "ततोऽब्रवीन्महाराजः प्रहृष्टेनान्तरात्मना । भारद्वाज महत्कर्म कृतं ते द्विजसत्तम ।।"}, {"c": "1.124", "n": "5", "i": 4480, "v": "यदा तु मन्यसे कालं यस्मिन्देशे यथा यथा । तथा तथा विधानाय स्वयमाज्ञापयस्व माम् ।।"}, {"c": "1.124", "n": "6", "i": 4481, "v": "स्पृहयाम्यद्य निर्वेदात्पुरुषाणां सचक्षुषाम् । अस्त्रहेतोः पराक्रान्तान्ये मे द्रक्ष्यन्ति पुत्रकान् ।।"}, {"c": "1.124", "n": "7", "i": 4482, "v": "क्षत्तर्यद्गुरुराचार्यो ब्रवीति कुरु तत्तथा । न हीदृशं प्रियं मन्ये भविता धर्मवत्सल ।।"}, {"c": "1.124", "n": "8", "i": 4483, "v": "ततो राजानमामन्त्र्य विदुरानुगतो बहिः । भारद्वाजो महाप्राज्ञो मापयामास मेदिनीम् । समामवृक्षां निर्गुल्मामुदक्प्रवणसंस्थिताम् ।।"}, {"c": "1.124", "n": "9", "i": 4484, "v": "तस्यां भूमौ बलिं चक्रे तिथौ नक्षत्रपूजिते । अवघुष्टं पुरे चापि तदर्थं वदतां वर ।।"}, {"c": "1.124", "n": "10", "i": 4485, "v": "रङ्गभूमौ सुविपुलं शास्त्रदृष्टं यथाविधि । प्रेक्षागारं सुविहितं चक्रुस्तत्र च शिल्पिनः । राज्ञः सर्वायुधोपेतं स्त्रीणां चैव नरर्षभ ।।"}, {"c": "1.124", "n": "11", "i": 4486, "v": "मञ्चांश्च कारयामासुस्तत्र जानपदा जनाः । विपुलानुच्छ्रयोपेताञ्शिबिकाश्च महाधनाः ।।"}, {"c": "1.124", "n": "12", "i": 4487, "v": "तस्मिंस्ततोऽहनि प्राप्ते राजा ससचिवस्तदा । भीष्मं प्रमुखतः कृत्वा कृपं चाचार्यसत्तमम् ।।"}, {"c": "1.124", "n": "13", "i": 4488, "v": "मुक्ताजालपरिक्षिप्तं वैडूर्यमणिभूषितम् । शातकुम्भमयं दिव्यं प्रेक्षागारमुपागमत् ।।"}, {"c": "1.124", "n": "14", "i": 4489, "v": "गान्धारी च महाभागा कुन्ती च जयतां वर । स्त्रियश्च सर्वा या राज्ञः सप्रेष्याः सपरिच्छदाः । हर्षादारुरुहुर्मञ्चान्मेरुं देवस्त्रियो यथा ।।"}, {"c": "1.124", "n": "15", "i": 4490, "v": "ब्राह्मणक्षत्रियाद्यं च चातुर्वर्ण्यं पुराद्द्रुतम् । दर्शनेप्सु समभ्यागात्कुमाराणां कृतास्त्रताम् ।।"}, {"c": "1.124", "n": "16", "i": 4491, "v": "प्रवादितैश्च वादित्रैर्जनकौतूहलेन च । महार्णव इव क्षुब्धः समाजः सोऽभवत्तदा ।।"}, {"c": "1.124", "n": "17", "i": 4492, "v": "ततः शुक्लाम्बरधरः शुक्लयज्ञोपवीतवान् । शुक्लकेशः सितश्मश्रुः शुक्लमाल्यानुलेपनः ।।"}, {"c": "1.124", "n": "18", "i": 4493, "v": "रङ्गमध्यं तदाचार्यः सपुत्रः प्रविवेश ह । नभो जलधरैर्हीनं साङ्गारक इवांशुमान् ।।"}, {"c": "1.124", "n": "19", "i": 4494, "v": "स यथासमयं चक्रे बलिं बलवतां वरः । ब्राह्मणांश्चात्र मन्त्रज्ञान्वाचयामास मङ्गलम् ।।"}, {"c": "1.124", "n": "20", "i": 4495, "v": "अथ पुण्याहघोषस्य पुण्यस्य तदनन्तरम् । विविशुर्विविधं गृह्य शस्त्रोपकरणं नराः ।।"}, {"c": "1.124", "n": "21", "i": 4496, "v": "ततो बद्धतनुत्राणा बद्धकक्ष्या महाबलाः । बद्धतूणाः सधनुषो विविशुर्भरतर्षभाः ।।"}, {"c": "1.124", "n": "22", "i": 4497, "v": "अनुज्येष्ठं च ते तत्र युधिष्ठिरपुरोगमाः । चक्रुरस्त्रं महावीर्याः कुमाराः परमाद्भुतम् ।।"}, {"c": "1.124", "n": "23", "i": 4498, "v": "केचिच्छराक्षेपभयाच्छिरांस्यवननामिरे । मनुजा धृष्टमपरे वीक्षां चक्रुः सविस्मयाः ।।"}, {"c": "1.124", "n": "24", "i": 4499, "v": "ते स्म लक्ष्याणि विविधुर्बाणैर्नामाङ्कशोभितैः । विविधैर्लाघवोत्सृष्टैरुह्यन्तो वाजिभिर्द्रुतम् ।।"}, {"c": "1.124", "n": "25", "i": 4500, "v": "तत्कुमारबलं तत्र गृहीतशरकार्मुकम् । गन्धर्वनगराकारं प्रेक्ष्य ते विस्मिताभवन् ।।"}, {"c": "1.124", "n": "26", "i": 4501, "v": "सहसा चुक्रुशुस्तत्र नराः शतसहस्रशः । विस्मयोत्फुल्लनयनाः साधु साध्विति भारत ।।"}, {"c": "1.124", "n": "27", "i": 4502, "v": "कृत्वा धनुषि ते मार्गान्रथचर्यासु चासकृत् । गजपृष्ठेऽश्वपृष्ठे च नियुद्धे च महाबलाः ।।"}, {"c": "1.124", "n": "28", "i": 4503, "v": "गृहीतखड्गचर्माणस्ततो भूयः प्रहारिणः । त्सरुमार्गान्यथोद्दिष्टांश्चेरुः सर्वासु भूमिषु ।।"}, {"c": "1.124", "n": "29", "i": 4504, "v": "लाघवं सौष्ठवं शोभां स्थिरत्वं दृढमुष्टिताम् । ददृशुस्तत्र सर्वेषां प्रयोगे खड्गचर्मणाम् ।।"}, {"c": "1.124", "n": "30", "i": 4505, "v": "अथ तौ नित्यसंहृष्टौ सुयोधनवृकोदरौ । अवतीर्णौ गदाहस्तावेकशृङ्गाविवाचलौ ।।"}, {"c": "1.124", "n": "31", "i": 4506, "v": "बद्धकक्ष्यौ महाबाहू पौरुषे पर्यवस्थितौ । बृंहन्तौ वाशिताहेतोः समदाविव कुञ्जरौ ।।"}, {"c": "1.124", "n": "32", "i": 4507, "v": "तौ प्रदक्षिणसव्यानि मण्डलानि महाबलौ । चेरतुर्निर्मलगदौ समदाविव गोवृषौ ।।"}, {"c": "1.124", "n": "33", "i": 4508, "v": "विदुरो धृतराष्ट्राय गान्धार्यै पाण्डवारणिः । न्यवेदयेतां तत्सर्वं कुमाराणां विचेष्टितम् ।।"}, {"c": "1.125", "t": "वैशंपायन उवाच ।"}, {"c": "1.125", "n": "1", "i": 4509, "v": "कुरुराजे च रङ्गस्थे भीमे च बलिनां वरे । पक्षपातकृतस्नेहः स द्विधेवाभवज्जनः ।।"}, {"c": "1.125", "n": "2", "i": 4510, "v": "हा वीर कुरुराजेति हा भीमेति च नर्दताम् । पुरुषाणां सुविपुलाः प्रणादाः सहसोत्थिताः ।।"}, {"c": "1.125", "n": "3", "i": 4511, "v": "ततः क्षुब्धार्णवनिभं रङ्गमालोक्य बुद्धिमान् । भारद्वाजः प्रियं पुत्रमश्वत्थामानमब्रवीत् ।।"}, {"c": "1.125", "n": "4", "i": 4512, "v": "वारयैतौ महावीर्यौ कृतयोग्यावुभावपि । मा भूद्रङ्गप्रकोपोऽयं भीमदुर्योधनोद्भवः ।।"}, {"c": "1.125", "n": "5", "i": 4513, "v": "ततस्तावुद्यतगदौ गुरुपुत्रेण वारितौ । युगान्तानिलसंक्षुब्धौ महावेगाविवार्णवौ ।।"}, {"c": "1.125", "n": "6", "i": 4514, "v": "ततो रङ्गाङ्गणगतो द्रोणो वचनमब्रवीत् । निवार्य वादित्रगणं महामेघनिभस्वनम् ।।"}, {"c": "1.125", "n": "7", "i": 4515, "v": "यो मे पुत्रात्प्रियतरः सर्वास्त्रविदुषां वरः । ऐन्द्रिरिन्द्रानुजसमः स पार्थो दृश्यतामिति ।।"}, {"c": "1.125", "n": "8", "i": 4516, "v": "आचार्यवचनेनाथ कृतस्वस्त्ययनो युवा । बद्धगोधाङ्गुलित्राणः पूर्णतूणः सकार्मुकः ।।"}, {"c": "1.125", "n": "9", "i": 4517, "v": "काञ्चनं कवचं बिभ्रत्प्रत्यदृश्यत फल्गुनः । सार्कः सेन्द्रायुधतडित्ससंध्य इव तोयदः ।।"}, {"c": "1.125", "n": "10", "i": 4518, "v": "ततः सर्वस्य रङ्गस्य समुत्पिञ्जोऽभवन्महान् । प्रावाद्यन्त च वाद्यानि सशङ्खानि समन्ततः ।।"}, {"c": "1.125", "n": "11", "i": 4519, "v": "एष कुन्तीसुतः श्रीमानेष पाण्डवमध्यमः । एष पुत्रो महेन्द्रस्य कुरूणामेष रक्षिता ।।"}, {"c": "1.125", "n": "12", "i": 4520, "v": "एषोऽस्त्रविदुषां श्रेष्ठ एष धर्मभृतां वरः । एष शीलवतां चापि शीलज्ञाननिधिः परः ।।"}, {"c": "1.125", "n": "13", "i": 4521, "v": "इत्येवमतुला वाचः शृण्वन्त्याः प्रेक्षकेरिताः । कुन्त्याः प्रस्नवसंमिश्रैरस्रैः क्लिन्नमुरोऽभवत् ।।"}, {"c": "1.125", "n": "14", "i": 4522, "v": "तेन शब्देन महता पूर्णश्रुतिरथाब्रवीत् । धृतराष्ट्रो नरश्रेष्ठो विदुरं हृष्टमानसः ।।"}, {"c": "1.125", "n": "15", "i": 4523, "v": "क्षत्तः क्षुब्धार्णवनिभः किमेष सुमहास्वनः । सहसैवोत्थितो रङ्गे भिन्दन्निव नभस्तलम् ।।"}, {"c": "1.125", "t": "विदुर उवाच ।"}, {"c": "1.125", "n": "16", "i": 4524, "v": "एष पार्थो महाराज फल्गुनः पाण्डुनन्दनः । अवतीर्णः सकवचस्तत्रैष सुमहास्वनः ।।"}, {"c": "1.125", "t": "धृतराष्ट्र उवाच ।"}, {"c": "1.125", "n": "17", "i": 4525, "v": "धन्योऽस्म्यनुगृहीतोऽस्मि रक्षितोऽस्मि महामते । पृथारणिसमुद्भूतैस्त्रिभिः पाण्डववह्निभिः ।।"}, {"c": "1.125", "t": "वैशंपायन उवाच ।"}, {"c": "1.125", "n": "18", "i": 4526, "v": "तस्मिन्समुदिते रङ्गे कथंचित्पर्यवस्थिते । दर्शयामास बीभत्सुराचार्यादस्त्रलाघवम् ।।"}, {"c": "1.125", "n": "19", "i": 4527, "v": "आग्नेयेनासृजद्वह्निं वारुणेनासृजत्पयः । वायव्येनासृजद्वायुं पार्जन्येनासृजद्घनान् ।।"}, {"c": "1.125", "n": "20", "i": 4528, "v": "भौमेन प्राविशद्भूमिं पार्वतेनासृजद्गिरीन् । अन्तर्धानेन चास्त्रेण पुनरन्तर्हितोऽभवत् ।।"}, {"c": "1.125", "n": "21", "i": 4529, "v": "क्षणात्प्रांशुः क्षणाद्ध्रस्वः क्षणाच्च रथधूर्गतः । क्षणेन रथमध्यस्थः क्षणेनावापतन्महीम् ।।"}, {"c": "1.125", "n": "22", "i": 4530, "v": "सुकुमारं च सूक्ष्मं च गुरुं चापि गुरुप्रियः । सौष्ठवेनाभिसंयुक्तः सोऽविध्यद्विविधैः शरैः ।।"}, {"c": "1.125", "n": "23", "i": 4531, "v": "भ्रमतश्च वराहस्य लोहस्य प्रमुखे समम् । पञ्च बाणानसंसक्तान्स मुमोचैकबाणवत् ।।"}, {"c": "1.125", "n": "24", "i": 4532, "v": "गव्ये विषाणकोशे च चले रज्ज्ववलम्बिते । निचखान महावीर्यः सायकानेकविंशतिम् ।।"}, {"c": "1.125", "n": "25", "i": 4533, "v": "इत्येवमादि सुमहत्खड्गे धनुषि चाभवत् । गदायां शस्त्रकुशलो दर्शनानि व्यदर्शयत् ।।"}, {"c": "1.125", "n": "26", "i": 4534, "v": "ततः समाप्तभूयिष्ठे तस्मिन्कर्मणि भारत । मन्दीभूते समाजे च वादित्रस्य च निस्वने ।।"}, {"c": "1.125", "n": "27", "i": 4535, "v": "द्वारदेशात्समुद्भूतो माहात्म्य बलसूचकः । वज्रनिष्पेषसदृशः शुश्रुवे भुजनिस्वनः ।।"}, {"c": "1.125", "n": "28", "i": 4536, "v": "दीर्यन्ते किं नु गिरयः किं स्विद्भूमिर्विदीर्यते । किं स्विदापूर्यते व्योम जलभारघनैर्घनैः ।।"}, {"c": "1.125", "n": "29", "i": 4537, "v": "रङ्गस्यैवं मतिरभूत्क्षणेन वसुधाधिप । द्वारं चाभिमुखाः सर्वे बभूवुः प्रेक्षकास्तदा ।।"}, {"c": "1.125", "n": "30", "i": 4538, "v": "पञ्चभिर्भ्रातृभिः पार्थैर्द्रोणः परिवृतो बभौ । पञ्चतारेण संयुक्तः सावित्रेणेव चन्द्रमाः ।।"}, {"c": "1.125", "n": "31", "i": 4539, "v": "अश्वत्थाम्ना च सहितं भ्रातॄणां शतमूर्जितम् । दुर्योधनममित्रघ्नमुत्थितं पर्यवारयत् ।।"}, {"c": "1.125", "n": "32", "i": 4540, "v": "स तैस्तदा भ्रातृभिरुद्यतायुधै;र्वृतो गदापाणिरवस्थितैः स्थितः । बभौ यथा दानवसंक्षये पुरा; पुरंदरो देवगणैः समावृतः ।।"}, {"c": "1.126", "t": "वैशंपायन उवाच ।"}, {"c": "1.126", "n": "1", "i": 4541, "v": "दत्तेऽवकाशे पुरुषैर्विस्मयोत्फुल्ललोचनैः । विवेश रङ्गं विस्तीर्णं कर्णः परपुरंजयः ।।"}, {"c": "1.126", "n": "2", "i": 4542, "v": "सहजं कवचं बिभ्रत्कुण्डलोद्द्योतिताननः । सधनुर्बद्धनिस्त्रिंशः पादचारीव पर्वतः ।।"}, {"c": "1.126", "n": "3", "i": 4543, "v": "कन्यागर्भः पृथुयशाः पृथायाः पृथुलोचनः । तीक्ष्णांशोर्भास्करस्यांशः कर्णोऽरिगणसूदनः ।।"}, {"c": "1.126", "n": "4", "i": 4544, "v": "सिंहर्षभगजेन्द्राणां तुल्यवीर्यपराक्रमः । दीप्तिकान्तिद्युतिगुणैः सूर्येन्दुज्वलनोपमः ।।"}, {"c": "1.126", "n": "5", "i": 4545, "v": "प्रांशुः कनकतालाभः सिंहसंहननो युवा । असंख्येयगुणः श्रीमान्भास्करस्यात्मसंभवः ।।"}, {"c": "1.126", "n": "6", "i": 4546, "v": "स निरीक्ष्य महाबाहुः सर्वतो रङ्गमण्डलम् । प्रणामं द्रोणकृपयोर्नात्यादृतमिवाकरोत् ।।"}, {"c": "1.126", "n": "7", "i": 4547, "v": "स सामाजजनः सर्वो निश्चलः स्थिरलोचनः । कोऽयमित्यागतक्षोभः कौतूहलपरोऽभवत् ।।"}, {"c": "1.126", "n": "8", "i": 4548, "v": "सोऽब्रवीन्मेघधीरेण स्वरेण वदतां वरः । भ्राता भ्रातरमज्ञातं सावित्रः पाकशासनिम् ।।"}, {"c": "1.126", "n": "9", "i": 4549, "v": "पार्थ यत्ते कृतं कर्म विशेषवदहं ततः । करिष्ये पश्यतां नॄणां मात्मना विस्मयं गमः ।।"}, {"c": "1.126", "n": "10", "i": 4550, "v": "असमाप्ते ततस्तस्य वचने वदतां वर । यन्त्रोत्क्षिप्त इव क्षिप्रमुत्तस्थौ सर्वतो जनः ।।"}, {"c": "1.126", "n": "11", "i": 4551, "v": "प्रीतिश्च पुरुषव्याघ्र दुर्योधनमथास्पृशत् । ह्रीश्च क्रोधश्च बीभत्सुं क्षणेनान्वविशच्च ह ।।"}, {"c": "1.126", "n": "12", "i": 4552, "v": "ततो द्रोणाभ्यनुज्ञातः कर्णः प्रियरणः सदा । यत्कृतं तत्र पार्थेन तच्चकार महाबलः ।।"}, {"c": "1.126", "n": "13", "i": 4553, "v": "अथ दुर्योधनस्तत्र भ्रातृभिः सह भारत । कर्णं परिष्वज्य मुदा ततो वचनमब्रवीत् ।।"}, {"c": "1.126", "n": "14", "i": 4554, "v": "स्वागतं ते महाबाहो दिष्ट्या प्राप्तोऽसि मानद । अहं च कुरुराज्यं च यथेष्टमुपभुज्यताम् ।।"}, {"c": "1.126", "t": "कर्ण उवाच ।"}, {"c": "1.126", "n": "15", "i": 4555, "v": "कृतं सर्वेण मेऽन्येन सखित्वं च त्वया वृणे । द्वन्द्वयुद्धं च पार्थेन कर्तुमिच्छामि भारत ।।"}, {"c": "1.126", "t": "दुर्योधन उवाच ।"}, {"c": "1.126", "n": "16", "i": 4556, "v": "भुङ्क्ष्व भोगान्मया सार्धं बन्धूनां प्रियकृद्भव । दुर्हृदां कुरु सर्वेषां मूर्ध्नि पादमरिंदम ।।"}, {"c": "1.126", "t": "वैशंपायन उवाच ।"}, {"c": "1.126", "n": "17", "i": 4557, "v": "ततः क्षिप्तमिवात्मानं मत्वा पार्थोऽभ्यभाषत । कर्णं भ्रातृसमूहस्य मध्येऽचलमिव स्थितम् ।।"}, {"c": "1.126", "n": "18", "i": 4558, "v": "अनाहूतोपसृप्तानामनाहूतोपजल्पिनाम् । ये लोकास्तान्हतः कर्ण मया त्वं प्रतिपत्स्यसे ।।"}, {"c": "1.126", "t": "कर्ण उवाच ।"}, {"c": "1.126", "n": "19", "i": 4559, "v": "रङ्गोऽयं सर्वसामान्यः किमत्र तव फल्गुन । वीर्यश्रेष्ठाश्च राजन्या बलं धर्मोऽनुवर्तते ।।"}, {"c": "1.126", "n": "20", "i": 4560, "v": "किं क्षेपैर्दुर्बलाश्वासैः शरैः कथय भारत । गुरोः समक्षं यावत्ते हराम्यद्य शिरः शरैः ।।"}, {"c": "1.126", "t": "वैशंपायन उवाच ।"}, {"c": "1.126", "n": "21", "i": 4561, "v": "ततो द्रोणाभ्यनुज्ञातः पार्थः परपुरंजयः । भ्रातृभिस्त्वरयाश्लिष्टो रणायोपजगाम तम् ।।"}, {"c": "1.126", "n": "22", "i": 4562, "v": "ततो दुर्योधनेनापि सभ्रात्रा समरोद्यतः । परिष्वक्तः स्थितः कर्णः प्रगृह्य सशरं धनुः ।।"}, {"c": "1.126", "n": "23", "i": 4563, "v": "ततः सविद्युत्स्तनितैः सेन्द्रायुधपुरोजवैः । आवृतं गगनं मेघैर्बलाकापङ्क्तिहासिभिः ।।"}, {"c": "1.126", "n": "24", "i": 4564, "v": "ततः स्नेहाद्धरिहयं दृष्ट्वा रङ्गावलोकिनम् । भास्करोऽप्यनयन्नाशं समीपोपगतान्घनान् ।।"}, {"c": "1.126", "n": "25", "i": 4565, "v": "मेघच्छायोपगूढस्तु ततोऽदृश्यत पाण्डवः । सूर्यातपपरिक्षिप्तः कर्णोऽपि समदृश्यत ।।"}, {"c": "1.126", "n": "26", "i": 4566, "v": "धार्तराष्ट्रा यतः कर्णस्तस्मिन्देशे व्यवस्थिताः । भारद्वाजः कृपो भीष्मो यतः पार्थस्ततोऽभवन् ।।"}, {"c": "1.126", "n": "27", "i": 4567, "v": "द्विधा रङ्गः समभवत्स्त्रीणां द्वैधमजायत । कुन्तिभोजसुता मोहं विज्ञातार्था जगाम ह ।।"}, {"c": "1.126", "n": "28", "i": 4568, "v": "तां तथा मोहसंपन्नां विदुरः सर्वधर्मवित् । कुन्तीमाश्वासयामास प्रोक्ष्याद्भिश्चन्दनोक्षितैः ।।"}, {"c": "1.126", "n": "29", "i": 4569, "v": "ततः प्रत्यागतप्राणा तावुभावपि दंशितौ । पुत्रौ दृष्ट्वा सुसंतप्ता नान्वपद्यत किंचन ।।"}, {"c": "1.126", "n": "30", "i": 4570, "v": "तावुद्यतमहाचापौ कृपः शारद्वतोऽब्रवीत् । द्वन्द्वयुद्धसमाचारे कुशलः सर्वधर्मवित् ।।"}, {"c": "1.126", "n": "31", "i": 4571, "v": "अयं पृथायास्तनयः कनीयान्पाण्डुनन्दनः । कौरवो भवता सार्धं द्वन्द्वयुद्धं करिष्यति ।।"}, {"c": "1.126", "n": "32", "i": 4572, "v": "त्वमप्येवं महाबाहो मातरं पितरं कुलम् । कथयस्व नरेन्द्राणां येषां त्वं कुलवर्धनः । ततो विदित्वा पार्थस्त्वां प्रतियोत्स्यति वा न वा ।।"}, {"c": "1.126", "n": "33", "i": 4573, "v": "एवमुक्तस्य कर्णस्य व्रीडावनतमाननम् । बभौ वर्षाम्बुभिः क्लिन्नं पद्ममागलितं यथा ।।"}, {"c": "1.126", "t": "दुर्योधन उवाच ।"}, {"c": "1.126", "n": "34", "i": 4574, "v": "आचार्य त्रिविधा योनी राज्ञां शास्त्रविनिश्चये । तत्कुलीनश्च शूरश्च सेनां यश्च प्रकर्षति ।।"}, {"c": "1.126", "n": "35", "i": 4575, "v": "यद्ययं फल्गुनो युद्धे नाराज्ञा योद्धुमिच्छति । तस्मादेषोऽङ्गविषये मया राज्येऽभिषिच्यते ।।"}, {"c": "1.126", "t": "वैशंपायन उवाच ।"}, {"c": "1.126", "n": "36", "i": 4576, "v": "ततस्तस्मिन्क्षणे कर्णः सलाजकुसुमैर्घटैः । काञ्चनैः काञ्चने पीठे मन्त्रविद्भिर्महारथः । अभिषिक्तोऽङ्गराज्ये स श्रिया युक्तो महाबलः ।।"}, {"c": "1.126", "n": "37", "i": 4577, "v": "सच्छत्रवालव्यजनो जयशब्दान्तरेण च । उवाच कौरवं राजा राजानं तं वृषस्तदा ।।"}, {"c": "1.126", "n": "38", "i": 4578, "v": "अस्य राज्यप्रदानस्य सदृशं किं ददानि ते । प्रब्रूहि राजशार्दूल कर्ता ह्यस्मि तथा नृप । अत्यन्तं सख्यमिच्छामीत्याह तं स सुयोधनः ।।"}, {"c": "1.126", "n": "39", "i": 4579, "v": "एवमुक्तस्ततः कर्णस्तथेति प्रत्यभाषत । हर्षाच्चोभौ समाश्लिष्य परां मुदमवापतुः ।।"}, {"c": "1.127", "t": "वैशंपायन उवाच ।"}, {"c": "1.127", "n": "1", "i": 4580, "v": "ततः स्रस्तोत्तरपटः सप्रस्वेदः सवेपथुः । विवेशाधिरथो रङ्गं यष्टिप्राणो ह्वयन्निव ।।"}, {"c": "1.127", "n": "2", "i": 4581, "v": "तमालोक्य धनुस्त्यक्त्वा पितृगौरवयन्त्रितः । कर्णोऽभिषेकार्द्रशिराः शिरसा समवन्दत ।।"}, {"c": "1.127", "n": "3", "i": 4582, "v": "ततः पादाववच्छाद्य पटान्तेन ससंभ्रमः । पुत्रेति परिपूर्णार्थमब्रवीद्रथसारथिः ।।"}, {"c": "1.127", "n": "4", "i": 4583, "v": "परिष्वज्य च तस्याथ मूर्धानं स्नेहविक्लवः । अङ्गराज्याभिषेकार्द्रमश्रुभिः सिषिचे पुनः ।।"}, {"c": "1.127", "n": "5", "i": 4584, "v": "तं दृष्ट्वा सूतपुत्रोऽयमिति निश्चित्य पाण्डवः । भीमसेनस्तदा वाक्यमब्रवीत्प्रहसन्निव ।।"}, {"c": "1.127", "n": "6", "i": 4585, "v": "न त्वमर्हसि पार्थेन सूतपुत्र रणे वधम् । कुलस्य सदृशस्तूर्णं प्रतोदो गृह्यतां त्वया ।।"}, {"c": "1.127", "n": "7", "i": 4586, "v": "अङ्गराज्यं च नार्हस्त्वमुपभोक्तुं नराधम । श्वा हुताशसमीपस्थं पुरोडाशमिवाध्वरे ।।"}, {"c": "1.127", "n": "8", "i": 4587, "v": "एवमुक्तस्ततः कर्णः किंचित्प्रस्फुरिताधरः । गगनस्थं विनिःश्वस्य दिवाकरमुदैक्षत ।।"}, {"c": "1.127", "n": "9", "i": 4588, "v": "ततो दुर्योधनः कोपादुत्पपात महाबलः । भ्रातृपद्मवनात्तस्मान्मदोत्कट इव द्विपः ।।"}, {"c": "1.127", "n": "10", "i": 4589, "v": "सोऽब्रवीद्भीमकर्माणं भीमसेनमवस्थितम् । वृकोदर न युक्तं ते वचनं वक्तुमीदृशम् ।।"}, {"c": "1.127", "n": "11", "i": 4590, "v": "क्षत्रियाणां बलं ज्येष्ठं योद्धव्यं क्षत्रबन्धुना । शूराणां च नदीनां च प्रभवा दुर्विदाः किल ।।"}, {"c": "1.127", "n": "12", "i": 4591, "v": "सलिलादुत्थितो वह्निर्येन व्याप्तं चराचरम् । दधीचस्यास्थितो वज्रं कृतं दानवसूदनम् ।।"}, {"c": "1.127", "n": "13", "i": 4592, "v": "आग्नेयः कृत्तिकापुत्रो रौद्रो गाङ्गेय इत्यपि । श्रूयते भगवान्देवः सर्वगुह्यमयो गुहः ।।"}, {"c": "1.127", "n": "14", "i": 4593, "v": "क्षत्रियाभ्यश्च ये जाता ब्राह्मणास्ते च विश्रुताः । आचार्यः कलशाज्जातः शरस्तम्बाद्गुरुः कृपः । भवतां च यथा जन्म तदप्यागमितं नृपैः ।।"}, {"c": "1.127", "n": "15", "i": 4594, "v": "सकुण्डलं सकवचं दिव्यलक्षणलक्षितम् । कथमादित्यसंकाशं मृगी व्याघ्रं जनिष्यति ।।"}, {"c": "1.127", "n": "16", "i": 4595, "v": "पृथिवीराज्यमर्होऽयं नाङ्गराज्यं नरेश्वरः । अनेन बाहुवीर्येण मया चाज्ञानुवर्तिना ।।"}, {"c": "1.127", "n": "17", "i": 4596, "v": "यस्य वा मनुजस्येदं न क्षान्तं मद्विचेष्टितम् । रथमारुह्य पद्भ्यां वा विनामयतु कार्मुकम् ।।"}, {"c": "1.127", "n": "18", "i": 4597, "v": "ततः सर्वस्य रङ्गस्य हाहाकारो महानभूत् । साधुवादानुसंबद्धः सूर्यश्चास्तमुपागमत् ।।"}, {"c": "1.127", "n": "19", "i": 4598, "v": "ततो दुर्योधनः कर्णमालम्ब्याथ करे नृप । दीपिकाग्निकृतालोकस्तस्माद्रङ्गाद्विनिर्ययौ ।।"}, {"c": "1.127", "n": "20", "i": 4599, "v": "पाण्डवाश्च सहद्रोणाः सकृपाश्च विशां पते । भीष्मेण सहिताः सर्वे ययुः स्वं स्वं निवेशनम् ।।"}, {"c": "1.127", "n": "21", "i": 4600, "v": "अर्जुनेति जनः कश्चित्कश्चित्कर्णेति भारत । कश्चिद्दुर्योधनेत्येवं ब्रुवन्तः प्रस्थितास्तदा ।।"}, {"c": "1.127", "n": "22", "i": 4601, "v": "कुन्त्याश्च प्रत्यभिज्ञाय दिव्यलक्षणसूचितम् । पुत्रमङ्गेश्वरं स्नेहाच्छन्ना प्रीतिरवर्धत ।।"}, {"c": "1.127", "n": "23", "i": 4602, "v": "दुर्योधनस्यापि तदा कर्णमासाद्य पार्थिव । भयमर्जुनसांजातं क्षिप्रमन्तरधीयत ।।"}, {"c": "1.127", "n": "24", "i": 4603, "v": "स चापि वीरः कृतशस्त्रनिश्रमः; परेण साम्नाभ्यवदत्सुयोधनम् । युधिष्ठिरस्याप्यभवत्तदा मति;र्न कर्णतुल्योऽस्ति धनुर्धरः क्षितौ ।।"}, {"c": "1.128", "t": "वैशंपायन उवाच ।"}, {"c": "1.128", "n": "1", "i": 4604, "v": "ततः शिष्यान्समानीय आचार्यार्थमचोदयत् । द्रोणः सर्वानशेषेण दक्षिणार्थं महीपते ।।"}, {"c": "1.128", "n": "2", "i": 4605, "v": "पाञ्चालराजं द्रुपदं गृहीत्वा रणमूर्धनि । पर्यानयत भद्रं वः सा स्यात्परमदक्षिणा ।।"}, {"c": "1.128", "n": "3", "i": 4606, "v": "तथेत्युक्त्वा तु ते सर्वे रथैस्तूर्णं प्रहारिणः । आचार्यधनदानार्थं द्रोणेन सहिता ययुः ।।"}, {"c": "1.128", "n": "4", "i": 4607, "v": "ततोऽभिजग्मुः पाञ्चालान्निघ्नन्तस्ते नरर्षभाः । ममृदुस्तस्य नगरं द्रुपदस्य महौजसः ।।"}, {"c": "1.128", "n": "5", "i": 4608, "v": "ते यज्ञसेनं द्रुपदं गृहीत्वा रणमूर्धनि । उपाजह्रुः सहामात्यं द्रोणाय भरतर्षभाः ।।"}, {"c": "1.128", "n": "6", "i": 4609, "v": "भग्नदर्पं हृतधनं तथा च वशमागतम् । स वैरं मनसा ध्यात्वा द्रोणो द्रुपदमब्रवीत् ।।"}, {"c": "1.128", "n": "7", "i": 4610, "v": "प्रमृद्य तरसा राष्ट्रं पुरं ते मृदितं मया । प्राप्य जीवन्रिपुवशं सखिपूर्वं किमिष्यते ।।"}, {"c": "1.128", "n": "8", "i": 4611, "v": "एवमुक्त्वा प्रहस्यैनं निश्चित्य पुनरब्रवीत् । मा भैः प्राणभयाद्राजन्क्षमिणो ब्राह्मणा वयम् ।।"}, {"c": "1.128", "n": "9", "i": 4612, "v": "आश्रमे क्रीडितं यत्तु त्वया बाल्ये मया सह । तेन संवर्धितः स्नेहस्त्वया मे क्षत्रियर्षभ ।।"}, {"c": "1.128", "n": "10", "i": 4613, "v": "प्रार्थयेयं त्वया सख्यं पुनरेव नरर्षभ । वरं ददामि ते राजन्राज्यस्यार्धमवाप्नुहि ।।"}, {"c": "1.128", "n": "11", "i": 4614, "v": "अराजा किल नो राज्ञां सखा भवितुमर्हति । अतः प्रयतितं राज्ये यज्ञसेन मया तव ।।"}, {"c": "1.128", "n": "12", "i": 4615, "v": "राजासि दक्षिणे कूले भागीरथ्याहमुत्तरे । सखायं मां विजानीहि पाञ्चाल यदि मन्यसे ।।"}, {"c": "1.128", "t": "द्रुपद उवाच ।"}, {"c": "1.128", "n": "13", "i": 4616, "v": "अनाश्चर्यमिदं ब्रह्मन्विक्रान्तेषु महात्मसु । प्रीये त्वयाहं त्वत्तश्च प्रीतिमिच्छामि शाश्वतीम् ।।"}, {"c": "1.128", "t": "वैशंपायन उवाच ।"}, {"c": "1.128", "n": "14", "i": 4617, "v": "एवमुक्तस्तु तं द्रोणो मोक्षयामास भारत । सत्कृत्य चैनं प्रीतात्मा राज्यार्धं प्रत्यपादयत् ।।"}, {"c": "1.128", "n": "15", "i": 4618, "v": "माकन्दीमथ गङ्गायास्तीरे जनपदायुताम् । सोऽध्यावसद्दीनमनाः काम्पिल्यं च पुरोत्तमम् । दक्षिणांश्चैव पाञ्चालान्यावच्चर्मण्वती नदी ।।"}, {"c": "1.128", "n": "16", "i": 4619, "v": "द्रोणेन वैरं द्रुपदः संस्मरन्न शशाम ह । क्षात्रेण च बलेनास्य नापश्यत्स पराजयम् ।।"}, {"c": "1.128", "n": "17", "i": 4620, "v": "हीनं विदित्वा चात्मानं ब्राह्मणेन बलेन च । पुत्रजन्म परीप्सन्वै स राजा तदधारयत् । अहिच्छत्रं च विषयं द्रोणः समभिपद्यत ।।"}, {"c": "1.128", "n": "18", "i": 4621, "v": "एवं राजन्नहिच्छत्रा पुरी जनपदायुता । युधि निर्जित्य पार्थेन द्रोणाय प्रतिपादिता ।।"}, {"c": "1.129", "t": "वैशंपायन उवाच ।"}, {"c": "1.129", "n": "1", "i": 4622, "v": "प्राणाधिकं भीमसेनं कृतविद्यं धनंजयम् । दुर्योधनो लक्षयित्व पर्यतप्यत दुर्मतिः ।।"}, {"c": "1.129", "n": "2", "i": 4623, "v": "ततो वैकर्तनः कर्णः शकुनिश्चापि सौबलः । अनेकैरभ्युपायैस्ताञ्जिघांसन्ति स्म पाण्डवान् ।।"}, {"c": "1.129", "n": "3", "i": 4624, "v": "पाण्डवाश्चापि तत्सर्वं प्रत्यजानन्नरिंदमाः । उद्भावनमकुर्वन्तो विदुरस्य मते स्थिताः ।।"}, {"c": "1.129", "n": "4", "i": 4625, "v": "गुणैः समुदितान्दृष्ट्वा पौराः पाण्डुसुतांस्तदा । कथयन्ति स्म संभूय चत्वरेषु सभासु च ।।"}, {"c": "1.129", "n": "5", "i": 4626, "v": "प्रज्ञाचक्षुरचक्षुष्ट्वाद्धृतराष्ट्रो जनेश्वरः । राज्यमप्राप्तवान्पूर्वं स कथं नृपतिर्भवेत् ।।"}, {"c": "1.129", "n": "6", "i": 4627, "v": "तथा भीष्मः शांतनवः सत्यसंधो महाव्रतः । प्रत्याख्याय पुरा राज्यं नाद्य जातु ग्रहीष्यति ।।"}, {"c": "1.129", "n": "7", "i": 4628, "v": "ते वयं पाण्डवं ज्येष्ठं तरुणं वृद्धशीलिनम् । अभिषिञ्चाम साध्वद्य सत्यं करुणवेदिनम् ।।"}, {"c": "1.129", "n": "8", "i": 4629, "v": "स हि भीष्मं शांतनवं धृतराष्ट्रं च धर्मवित् । सपुत्रं विविधैर्भोगैर्योजयिष्यति पूजयन् ।।"}, {"c": "1.129", "n": "9", "i": 4630, "v": "तेषां दुर्योधनः श्रुत्वा तानि वाक्यानि भाषताम् । युधिष्ठिरानुरक्तानां पर्यतप्यत दुर्मतिः ।।"}, {"c": "1.129", "n": "10", "i": 4631, "v": "स तप्यमानो दुष्टात्मा तेषां वाचो न चक्षमे । ईर्ष्यया चाभिसंतप्तो धृतराष्ट्रमुपागमत् ।।"}, {"c": "1.129", "n": "11", "i": 4632, "v": "ततो विरहितं दृष्ट्वा पितरं प्रतिपूज्य सः । पौरानुरागसंतप्तः पश्चादिदमभाषत ।।"}, {"c": "1.129", "n": "12", "i": 4633, "v": "श्रुता मे जल्पतां तात पौराणामशिवा गिरः । त्वामनादृत्य भीष्मं च पतिमिच्छन्ति पाण्डवम् ।।"}, {"c": "1.129", "n": "13", "i": 4634, "v": "मतमेतच्च भीष्मस्य न स राज्यं बुभूषति । अस्माकं तु परां पीडां चिकीर्षन्ति पुरे जनाः ।।"}, {"c": "1.129", "n": "14", "i": 4635, "v": "पितृतः प्राप्तवान्राज्यं पाण्डुरात्मगुणैः पुरा । त्वमप्यगुणसंयोगात्प्राप्तं राज्यं न लब्धवान् ।।"}, {"c": "1.129", "n": "15", "i": 4636, "v": "स एष पाण्डोर्दायाद्यं यदि प्राप्नोति पाण्डवः । तस्य पुत्रो ध्रुवं प्राप्तस्तस्य तस्येति चापरः ।।"}, {"c": "1.129", "n": "16", "i": 4637, "v": "ते वयं राजवंशेन हीनाः सह सुतैरपि । अवज्ञाता भविष्यामो लोकस्य जगतीपते ।।"}, {"c": "1.129", "n": "17", "i": 4638, "v": "सततं निरयं प्राप्ताः परपिण्डोपजीविनः । न भवेम यथा राजंस्तथा शीघ्रं विधीयताम् ।।"}, {"c": "1.129", "n": "18", "i": 4639, "v": "अभविष्यः स्थिरो राज्ये यदि हि त्वं पुरा नृप । ध्रुवं प्राप्स्याम च वयं राज्यमप्यवशे जने ।।"}, {"c": "1.130", "t": "वैशंपायन उवाच ।"}, {"c": "1.130", "n": "1", "i": 4640, "v": "धृतराष्ट्रस्तु पुत्रस्य श्रुत्वा वचनमीदृशम् । मुहूर्तमिव संचिन्त्य दुर्योधनमथाब्रवीत् ।।"}, {"c": "1.130", "n": "2", "i": 4641, "v": "धर्मनित्यः सदा पाण्डुर्ममासीत्प्रियकृद्धितः । सर्वेषु ज्ञातिषु तथा मयि त्वासीद्विशेषतः ।।"}, {"c": "1.130", "n": "3", "i": 4642, "v": "नास्य किंचिन्न जानामि भोजनादि चिकीर्षितम् । निवेदयति नित्यं हि मम राज्यं धृतव्रतः ।।"}, {"c": "1.130", "n": "4", "i": 4643, "v": "तस्य पुत्रो यथा पाण्डुस्तथा धर्मपरायणः । गुणवाँल्लोकविख्यातः पौराणां च सुसंमतः ।।"}, {"c": "1.130", "n": "5", "i": 4644, "v": "स कथं शक्यमस्माभिरपक्रष्टुं बलादितः । पितृपैतामहाद्राज्यात्ससहायो विशेषतः ।।"}, {"c": "1.130", "n": "6", "i": 4645, "v": "भृता हि पाण्डुनामात्या बलं च सततं भृतम् । भृताः पुत्राश्च पौत्राश्च तेषामपि विशेषतः ।।"}, {"c": "1.130", "n": "7", "i": 4646, "v": "ते पुरा सत्कृतास्तात पाण्डुना पौरवा जनाः । कथं युधिष्ठिरस्यार्थे न नो हन्युः सबान्धवान् ।।"}, {"c": "1.130", "t": "दुर्योधन उवाच ।"}, {"c": "1.130", "n": "8", "i": 4647, "v": "एवमेतन्मया तात भावितं दोषमात्मनि । दृष्ट्वा प्रकृतयः सर्वा अर्थमानेन योजिताः ।।"}, {"c": "1.130", "n": "9", "i": 4648, "v": "ध्रुवमस्मत्सहायास्ते भविष्यन्ति प्रधानतः । अर्थवर्गः सहामात्यो मत्संस्थोऽद्य महीपते ।।"}, {"c": "1.130", "n": "10", "i": 4649, "v": "स भवान्पाण्डवानाशु विवासयितुमर्हति । मृदुनैवाभ्युपायेन नगरं वारणावतम् ।।"}, {"c": "1.130", "n": "11", "i": 4650, "v": "यदा प्रतिष्ठितं राज्यं मयि राजन्भविष्यति । तदा कुन्ती सहापत्या पुनरेष्यति भारत ।।"}, {"c": "1.130", "t": "धृतराष्ट्र उवाच ।"}, {"c": "1.130", "n": "12", "i": 4651, "v": "दुर्योधन ममाप्येतद्धृदि संपरिवर्तते । अभिप्रायस्य पापत्वान्नैतत्तु विवृणोम्यहम् ।।"}, {"c": "1.130", "n": "13", "i": 4652, "v": "न च भीष्मो न च द्रोणो न क्षत्ता न च गौतमः । विवास्यमानान्कौन्तेयाननुमंस्यन्ति कर्हिचित् ।।"}, {"c": "1.130", "n": "14", "i": 4653, "v": "समा हि कौरवेयाणां वयमेते च पुत्रक । नैते विषममिच्छेयुर्धर्मयुक्ता मनस्विनः ।।"}, {"c": "1.130", "n": "15", "i": 4654, "v": "ते वयं कौरवेयाणामेतेषां च महात्मनाम् । कथं न वध्यतां तात गच्छेम जगतस्तथा ।।"}, {"c": "1.130", "t": "दुर्योधन उवाच ।"}, {"c": "1.130", "n": "16", "i": 4655, "v": "मध्यस्थः सततं भीष्मो द्रोणपुत्रो मयि स्थितः । यतः पुत्रस्ततो द्रोणो भविता नात्र सांशयः ।।"}, {"c": "1.130", "n": "17", "i": 4656, "v": "कृपः शारद्वतश्चैव यत एते त्रयस्ततः । द्रोणं च भागिनेयं च न स त्यक्ष्यति कर्हिचित् ।।"}, {"c": "1.130", "n": "18", "i": 4657, "v": "क्षत्तार्थबद्धस्त्वस्माकं प्रच्छन्नं तु यतः परे । न चैकः स समर्थोऽस्मान्पाण्डवार्थे प्रबाधितुम् ।।"}, {"c": "1.130", "n": "19", "i": 4658, "v": "स विश्रब्धः पाण्डुपुत्रान्सह मात्रा विवासय । वारणावतमद्यैव नात्र दोषो भविष्यति ।।"}, {"c": "1.130", "n": "20", "i": 4659, "v": "विनिद्रकरणं घोरं हृदि शल्यमिवार्पितम् । शोकपावकमुद्भूतं कर्मणैतेन नाशय ।।"}, {"c": "1.131", "t": "वैशंपायन उवाच ।"}, {"c": "1.131", "n": "1", "i": 4660, "v": "ततो दुर्योधनो राजा सर्वास्ताः प्रकृतीः शनैः । अर्थमानप्रदानाभ्यां संजहार सहानुजः ।।"}, {"c": "1.131", "n": "2", "i": 4661, "v": "धृतराष्ट्रप्रयुक्तास्तु केचित्कुशलमन्त्रिणः । कथयां चक्रिरे रम्यं नगरं वारणावतम् ।।"}, {"c": "1.131", "n": "3", "i": 4662, "v": "अयं समाजः सुमहान्रमणीयतमो भुवि । उपस्थितः पशुपतेर्नगरे वारणावते ।।"}, {"c": "1.131", "n": "4", "i": 4663, "v": "सर्वरत्नसमाकीर्णे पुंसां देशे मनोरमे । इत्येवं धृतराष्ट्रस्य वचनाच्चक्रिरे कथाः ।।"}, {"c": "1.131", "n": "5", "i": 4664, "v": "कथ्यमाने तथा रम्ये नगरे वारणावते । गमने पाण्डुपुत्राणां जज्ञे तत्र मतिर्नृप ।।"}, {"c": "1.131", "n": "6", "i": 4665, "v": "यदा त्वमन्यत नृपो जातकौतूहला इति । उवाचैनानथ तदा पाण्डवानम्बिकासुतः ।।"}, {"c": "1.131", "n": "7", "i": 4666, "v": "ममेमे पुरुषा नित्यं कथयन्ति पुनः पुनः । रमणीयतरं लोके नगरं वारणावतम् ।।"}, {"c": "1.131", "n": "8", "i": 4667, "v": "ते तात यदि मन्यध्वमुत्सवं वारणावते । सगणाः सानुयात्राश्च विहरध्वं यथामराः ।।"}, {"c": "1.131", "n": "9", "i": 4668, "v": "ब्राह्मणेभ्यश्च रत्नानि गायनेभ्यश्च सर्वशः । प्रयच्छध्वं यथाकामं देवा इव सुवर्चसः ।।"}, {"c": "1.131", "n": "10", "i": 4669, "v": "कंचित्कालं विहृत्यैवमनुभूय परां मुदम् । इदं वै हास्तिनपुरं सुखिनः पुनरेष्यथ ।।"}, {"c": "1.131", "n": "11", "i": 4670, "v": "धृतराष्ट्रस्य तं काममनुबुद्ध्वा युधिष्ठिरः । आत्मनश्चासहायत्वं तथेति प्रत्युवाच तम् ।।"}, {"c": "1.131", "n": "12", "i": 4671, "v": "ततो भीष्मं महाप्राज्ञं विदुरं च महामतिम् । द्रोणं च बाह्लिकं चैव सोमदत्तं च कौरवम् ।।"}, {"c": "1.131", "n": "13", "i": 4672, "v": "कृपमाचार्यपुत्रं च गान्धारीं च यशस्विनीम् । युधिष्ठिरः शनैर्दीनमुवाचेदं वचस्तदा ।।"}, {"c": "1.131", "n": "14", "i": 4673, "v": "रमणीये जनाकीर्णे नगरे वारणावते । सगणास्तात वत्स्यामो धृतराष्ट्रस्य शासनात् ।।"}, {"c": "1.131", "n": "15", "i": 4674, "v": "प्रसन्नमनसः सर्वे पुण्या वाचो विमुञ्चत । आशीर्भिर्वर्धितानस्मान्न पापं प्रसहिष्यति ।।"}, {"c": "1.131", "n": "16", "i": 4675, "v": "एवमुक्तास्तु ते सर्वे पाण्डुपुत्रेण कौरवाः । प्रसन्नवदना भूत्वा तेऽभ्यवर्तन्त पाण्डवान् ।।"}, {"c": "1.131", "n": "17", "i": 4676, "v": "स्वस्त्यस्तु वः पथि सदा भूतेभ्यश्चैव सर्वशः । मा च वोऽस्त्वशुभं किंचित्सर्वतः पाण्डुनन्दनाः ।।"}, {"c": "1.131", "n": "18", "i": 4677, "v": "ततः कृतस्वस्त्ययना राज्यलाभाय पाण्डवाः । कृत्वा सर्वाणि कार्याणि प्रययुर्वारणावतम् ।।"}, {"c": "1.132", "t": "वैशंपायन उवाच ।"}, {"c": "1.132", "n": "1", "i": 4678, "v": "एवमुक्तेषु राज्ञा तु पाण्डवेषु महात्मसु । दुर्योधनः परं हर्षमाजगाम दुरात्मवान् ।।"}, {"c": "1.132", "n": "2", "i": 4679, "v": "स पुरोचनमेकान्तमानीय भरतर्षभ । गृहीत्वा दक्षिणे पाणौ सचिवं वाक्यमब्रवीत् ।।"}, {"c": "1.132", "n": "3", "i": 4680, "v": "ममेयं वसुसंपूर्णा पुरोचन वसुंधरा । यथेयं मम तद्वत्ते स तां रक्षितुमर्हसि ।।"}, {"c": "1.132", "n": "4", "i": 4681, "v": "न हि मे कश्चिदन्योऽस्ति वैश्वासिकतरस्त्वया । सहायो येन संधाय मन्त्रयेयं यथा त्वया ।।"}, {"c": "1.132", "n": "5", "i": 4682, "v": "संरक्ष तात मन्त्रं च सपत्नांश्च ममोद्धर । निपुणेनाभ्युपायेन यद्ब्रवीमि तथा कुरु ।।"}, {"c": "1.132", "n": "6", "i": 4683, "v": "पाण्डवा धृतराष्ट्रेण प्रेषिता वारणावतम् । उत्सवे विहरिष्यन्ति धृतराष्ट्रस्य शासनात् ।।"}, {"c": "1.132", "n": "7", "i": 4684, "v": "स त्वं रासभयुक्तेन स्यन्दनेनाशुगामिना । वारणावतमद्यैव यथा यासि तथा कुरु ।।"}, {"c": "1.132", "n": "8", "i": 4685, "v": "तत्र गत्वा चतुःशालं गृहं परमसंवृतम् । आयुधागारमाश्रित्य कारयेथा महाधनम् ।।"}, {"c": "1.132", "n": "9", "i": 4686, "v": "शणसर्जरसादीनि यानि द्रव्याणि कानिचित् । आग्नेयान्युत सन्तीह तानि सर्वाणि दापय ।।"}, {"c": "1.132", "n": "10", "i": 4687, "v": "सर्पिषा च सतैलेन लाक्षया चाप्यनल्पया । मृत्तिकां मिश्रयित्वा त्वं लेपं कुड्येषु दापयेः ।।"}, {"c": "1.132", "n": "11", "i": 4688, "v": "शणान्वंशं घृतं दारु यन्त्राणि विविधानि च । तस्मिन्वेश्मनि सर्वाणि निक्षिपेथाः समन्ततः ।।"}, {"c": "1.132", "n": "12", "i": 4689, "v": "यथा च त्वां न शङ्केरन्परीक्षन्तोऽपि पाण्डवाः । आग्नेयमिति तत्कार्यमिति चान्ये च मानवाः ।।"}, {"c": "1.132", "n": "13", "i": 4690, "v": "वेश्मन्येवं कृते तत्र कृत्वा तान्परमार्चितान् । वासयेः पाण्डवेयांश्च कुन्तीं च ससुहृज्जनाम् ।।"}, {"c": "1.132", "n": "14", "i": 4691, "v": "तत्रासनानि मुख्यानि यानानि शयनानि च । विधातव्यानि पाण्डूनां यथा तुष्येत मे पिता ।।"}, {"c": "1.132", "n": "15", "i": 4692, "v": "यथा रमेरन्विश्रब्धा नगरे वारणावते । तथा सर्वं विधातव्यं यावत्कालस्य पर्ययः ।।"}, {"c": "1.132", "n": "16", "i": 4693, "v": "ज्ञात्वा तु तान्सुविश्वस्ताञ्शयानानकुतोभयान् । अग्निस्ततस्त्वया देयो द्वारतस्तस्य वेश्मनः ।।"}, {"c": "1.132", "n": "17", "i": 4694, "v": "दग्धानेवं स्वके गेहे दग्धा इति ततो जनाः । ज्ञातयो वा वदिष्यन्ति पाण्डवार्थाय कर्हिचित् ।।"}, {"c": "1.132", "n": "18", "i": 4695, "v": "तत्तथेति प्रतिज्ञाय कौरवाय पुरोचनः । प्रायाद्रासभयुक्तेन नगरं वारणावतम् ।।"}, {"c": "1.132", "n": "19", "i": 4696, "v": "स गत्वा त्वरितो राजन्दुर्योधनमते स्थितः । यथोक्तं राजपुत्रेण सर्वं चक्रे पुरोचनः ।।"}, {"c": "1.133", "t": "वैशंपायन उवाच ।"}, {"c": "1.133", "n": "1", "i": 4697, "v": "पाण्डवास्तु रथान्युक्त्वा सदश्वैरनिलोपमैः । आरोहमाणा भीष्मस्य पादौ जगृहुरार्तवत् ।।"}, {"c": "1.133", "n": "2", "i": 4698, "v": "राज्ञश्च धृतराष्ट्रस्य द्रोणस्य च महात्मनः । अन्येषां चैव वृद्धानां विदुरस्य कृपस्य च ।।"}, {"c": "1.133", "n": "3", "i": 4699, "v": "एवं सर्वान्कुरून्वृद्धानभिवाद्य यतव्रताः । समालिङ्ग्य समानांश्च बालैश्चाप्यभिवादिताः ।।"}, {"c": "1.133", "n": "4", "i": 4700, "v": "सर्वा मातॄस्तथापृष्ट्वा कृत्वा चैव प्रदक्षिणम् । सर्वाः प्रकृतयश्चैव प्रययुर्वारणावतम् ।।"}, {"c": "1.133", "n": "5", "i": 4701, "v": "विदुरश्च महाप्राज्ञस्तथान्ये कुरुपुंगवाः । पौराश्च पुरुषव्याघ्रानन्वयुः शोककर्शिताः ।।"}, {"c": "1.133", "n": "6", "i": 4702, "v": "तत्र केचिद्ब्रुवन्ति स्म ब्राह्मणा निर्भयास्तदा । शोचमानाः पाण्डुपुत्रानतीव भरतर्षभ ।।"}, {"c": "1.133", "n": "7", "i": 4703, "v": "विषमं पश्यते राजा सर्वथा तमसावृतः । धृतराष्ट्रः सुदुर्बुद्धिर्न च धर्मं प्रपश्यति ।।"}, {"c": "1.133", "n": "8", "i": 4704, "v": "न हि पापमपापात्मा रोचयिष्यति पाण्डवः । भीमो वा बलिनां श्रेष्ठः कौन्तेयो वा धनंजयः । कुत एव महाप्राज्ञौ माद्रीपुत्रौ करिष्यतः ।।"}, {"c": "1.133", "n": "9", "i": 4705, "v": "तद्राज्यं पितृतः प्राप्तं धृतराष्ट्रो न मृष्यते । अधर्ममखिलं किं नु भीष्मोऽयमनुमन्यते । विवास्यमानानस्थाने कौन्तेयान्भरतर्षभान् ।।"}, {"c": "1.133", "n": "10", "i": 4706, "v": "पितेव हि नृपोऽस्माकमभूच्छांतनवः पुरा । विचित्रवीर्यो राजर्षिः पाण्डुश्च कुरुनन्दनः ।।"}, {"c": "1.133", "n": "11", "i": 4707, "v": "स तस्मिन्पुरुषव्याघ्रे दिष्टभावं गते सति । राजपुत्रानिमान्बालान्धृतराष्ट्रो न मृष्यते ।।"}, {"c": "1.133", "n": "12", "i": 4708, "v": "वयमेतदमृष्यन्तः सर्व एव पुरोत्तमात् । गृहान्विहाय गच्छामो यत्र याति युधिष्ठिरः ।।"}, {"c": "1.133", "n": "13", "i": 4709, "v": "तांस्तथावादिनः पौरान्दुःखितान्दुःखकर्शितः । उवाच परमप्रीतो धर्मराजो युधिष्ठिरः ।।"}, {"c": "1.133", "n": "14", "i": 4710, "v": "पिता मान्यो गुरुः श्रेष्ठो यदाह पृथिवीपतिः । अशङ्कमानैस्तत्कार्यमस्माभिरिति नो व्रतम् ।।"}, {"c": "1.133", "n": "15", "i": 4711, "v": "भवन्तः सुहृदोऽस्माकमस्मान्कृत्वा प्रदक्षिणम् । आशीर्भिरभिनन्द्यास्मान्निवर्तध्वं यथागृहम् ।।"}, {"c": "1.133", "n": "16", "i": 4712, "v": "यदा तु कार्यमस्माकं भवद्भिरुपपत्स्यते । तदा करिष्यथ मम प्रियाणि च हितानि च ।।"}, {"c": "1.133", "n": "17", "i": 4713, "v": "ते तथेति प्रतिज्ञाय कृत्वा चैतान्प्रदक्षिणम् । आशीर्भिरभिनन्द्यैनाञ्जग्मुर्नगरमेव हि ।।"}, {"c": "1.133", "n": "18", "i": 4714, "v": "पौरेषु तु निवृत्तेषु विदुरः सर्वधर्मवित् । बोधयन्पाण्डवश्रेष्ठमिदं वचनमब्रवीत् । प्राज्ञः प्राज्ञं प्रलापज्ञः सम्यग्धर्मार्थदर्शिवान् ।।"}, {"c": "1.133", "n": "19", "i": 4715, "v": "विज्ञायेदं तथा कुर्यादापदं निस्तरेद्यथा । अलोहं निशितं शस्त्रं शरीरपरिकर्तनम् । यो वेत्ति न तमाघ्नन्ति प्रतिघातविदं द्विषः ।।"}, {"c": "1.133", "n": "20", "i": 4716, "v": "कक्षघ्नः शिशिरघ्नश्च महाकक्षे बिलौकसः । न दहेदिति चात्मानं यो रक्षति स जीवति ।।"}, {"c": "1.133", "n": "21", "i": 4717, "v": "नाचक्षुर्वेत्ति पन्थानं नाचक्षुर्विन्दते दिशः । नाधृतिर्भूतिमाप्नोति बुध्यस्वैवं प्रबोधितः ।।"}, {"c": "1.133", "n": "22", "i": 4718, "v": "अनाप्तैर्दत्तमादत्ते नरः शस्त्रमलोहजम् । श्वाविच्छरणमासाद्य प्रमुच्येत हुताशनात् ।।"}, {"c": "1.133", "n": "23", "i": 4719, "v": "चरन्मार्गान्विजानाति नक्षत्रैर्विन्दते दिशः । आत्मना चात्मनः पञ्च पीडयन्नानुपीड्यते ।।"}, {"c": "1.133", "n": "24", "i": 4720, "v": "अनुशिष्ट्वानुगत्वा च कृत्वा चैनान्प्रदक्षिणम् । पाण्डवानभ्यनुज्ञाय विदुरः प्रययौ गृहान् ।।"}, {"c": "1.133", "n": "25", "i": 4721, "v": "निवृत्ते विदुरे चैव भीष्मे पौरजने तथा । अजातशत्रुमामन्त्र्य कुन्ती वचनमब्रवीत् ।।"}, {"c": "1.133", "n": "26", "i": 4722, "v": "क्षत्ता यदब्रवीद्वाक्यं जनमध्येऽब्रुवन्निव । त्वया च तत्तथेत्युक्तो जानीमो न च तद्वयम् ।।"}, {"c": "1.133", "n": "27", "i": 4723, "v": "यदि तच्छक्यमस्माभिः श्रोतुं न च सदोषवत् । श्रोतुमिच्छामि तत्सर्वं संवादं तव तस्य च ।।"}, {"c": "1.133", "t": "युधिष्ठिर उवाच ।"}, {"c": "1.133", "n": "28", "i": 4724, "v": "विषादग्नेश्च बोद्धव्यमिति मां विदुरोऽब्रवीत् । पन्थाश्च वो नाविदितः कश्चित्स्यादिति चाब्रवीत् ।।"}, {"c": "1.133", "n": "29", "i": 4725, "v": "जितेन्द्रियश्च वसुधां प्राप्स्यसीति च माब्रवीत् । विज्ञातमिति तत्सर्वमित्युक्तो विदुरो मया ।।"}, {"c": "1.133", "t": "वैशंपायन उवाच ।"}, {"c": "1.133", "n": "30", "i": 4726, "v": "अष्टमेऽहनि रोहिण्यां प्रयाताः फल्गुनस्य ते । वारणावतमासाद्य ददृशुर्नागरं जनम् ।।"}, {"c": "1.134", "t": "वैशंपायन उवाच ।"}, {"c": "1.134", "n": "1", "i": 4727, "v": "ततः सर्वाः प्रकृतयो नगराद्वारणावतात् । सर्वमङ्गलसंयुक्ता यथाशास्त्रमतन्द्रिताः ।।"}, {"c": "1.134", "n": "2", "i": 4728, "v": "श्रुत्वागतान्पाण्डुपुत्रान्नानायानैः सहस्रशः । अभिजग्मुर्नरश्रेष्ठाञ्श्रुत्वैव परया मुदा ।।"}, {"c": "1.134", "n": "3", "i": 4729, "v": "ते समासाद्य कौन्तेयान्वारणावतका जनाः । कृत्वा जयाशिषः सर्वे परिवार्योपतस्थिरे ।।"}, {"c": "1.134", "n": "4", "i": 4730, "v": "तैर्वृतः पुरुषव्याघ्रो धर्मराजो युधिष्ठिरः । विबभौ देवसंकाशो वज्रपाणिरिवामरैः ।।"}, {"c": "1.134", "n": "5", "i": 4731, "v": "सत्कृतास्ते तु पौरैश्च पौरान्सत्कृत्य चानघाः । अलंकृतं जनाकीर्णं विविशुर्वारणावतम् ।।"}, {"c": "1.134", "n": "6", "i": 4732, "v": "ते प्रविश्य पुरं वीरास्तूर्णं जग्मुरथो गृहान् । ब्राह्मणानां महीपाल रतानां स्वेषु कर्मसु ।।"}, {"c": "1.134", "n": "7", "i": 4733, "v": "नगराधिकृतानां च गृहाणि रथिनां तथा । उपतस्थुर्नरश्रेष्ठा वैश्यशूद्रगृहानपि ।।"}, {"c": "1.134", "n": "8", "i": 4734, "v": "अर्चिताश्च नरैः पौरैः पाण्डवा भरतर्षभाः । जग्मुरावसथं पश्चात्पुरोचनपुरस्कृताः ।।"}, {"c": "1.134", "n": "9", "i": 4735, "v": "तेभ्यो भक्ष्यान्नपानानि शयनानि शुभानि च । आसनानि च मुख्यानि प्रददौ स पुरोचनः ।।"}, {"c": "1.134", "n": "10", "i": 4736, "v": "तत्र ते सत्कृतास्तेन सुमहार्हपरिच्छदाः । उपास्यमानाः पुरुषैरूषुः पुरनिवासिभिः ।।"}, {"c": "1.134", "n": "11", "i": 4737, "v": "दशरात्रोषितानां तु तत्र तेषां पुरोचनः । निवेदयामास गृहं शिवाख्यमशिवं तदा ।।"}, {"c": "1.134", "n": "12", "i": 4738, "v": "तत्र ते पुरुषव्याघ्रा विविशुः सपरिच्छदाः । पुरोचनस्य वचनात्कैलासमिव गुह्यकाः ।।"}, {"c": "1.134", "n": "13", "i": 4739, "v": "तत्त्वगारमभिप्रेक्ष्य सर्वधर्मविशारदः । उवाचाग्नेयमित्येवं भीमसेनं युधिष्ठिरः । जिघ्रन्सोम्य वसागन्धं सर्पिर्जतुविमिश्रितम् ।।"}, {"c": "1.134", "n": "14", "i": 4740, "v": "कृतं हि व्यक्तमाग्नेयमिदं वेश्म परंतप । शणसर्जरसं व्यक्तमानीतं गृहकर्मणि । मुञ्जबल्वजवंशादि द्रव्यं सर्वं घृतोक्षितम् ।।"}, {"c": "1.134", "n": "15", "i": 4741, "v": "शिल्पिभिः सुकृतं ह्याप्तैर्विनीतैर्वेश्मकर्मणि । विश्वस्तं मामयं पापो दग्धुकामः पुरोचनः ।।"}, {"c": "1.134", "n": "16", "i": 4742, "v": "इमां तु तां महाबुद्धिर्विदुरो दृष्टवांस्तदा । आपदं तेन मां पार्थ स संबोधितवान्पुरा ।।"}, {"c": "1.134", "n": "17", "i": 4743, "v": "ते वयं बोधितास्तेन बुद्धवन्तोऽशिवं गृहम् । आचार्यैः सुकृतं गूढैर्दुर्योधनवशानुगैः ।।"}, {"c": "1.134", "t": "भीम उवाच ।"}, {"c": "1.134", "n": "18", "i": 4744, "v": "यदिदं गृहमाग्नेयं विहितं मन्यते भवान् । तत्रैव साधु गच्छामो यत्र पूर्वोषिता वयम् ।।"}, {"c": "1.134", "t": "युधिष्ठिर उवाच ।"}, {"c": "1.134", "n": "19", "i": 4745, "v": "इह यत्तैर्निराकारैर्वस्तव्यमिति रोचये । नष्टैरिव विचिन्वद्भिर्गतिमिष्टां ध्रुवामितः ।।"}, {"c": "1.134", "n": "20", "i": 4746, "v": "यदि विन्देत चाकारमस्माकं हि पुरोचनः । शीघ्रकारी ततो भूत्वा प्रसह्यापि दहेत नः ।।"}, {"c": "1.134", "n": "21", "i": 4747, "v": "नायं बिभेत्युपक्रोशादधर्माद्वा पुरोचनः । तथा हि वर्तते मन्दः सुयोधनमते स्थितः ।।"}, {"c": "1.134", "n": "22", "i": 4748, "v": "अपि चेह प्रदग्धेषु भीष्मोऽस्मासु पितामहः । कोपं कुर्यात्किमर्थं वा कौरवान्कोपयेत सः । धर्म इत्येव कुप्येत तथान्ये कुरुपुंगवाः ।।"}, {"c": "1.134", "n": "23", "i": 4749, "v": "वयं तु यदि दाहस्य बिभ्यतः प्रद्रवेम हि । स्पशैर्नो घातयेत्सार्वान्राज्यलुब्धः सुयोधनः ।।"}, {"c": "1.134", "n": "24", "i": 4750, "v": "अपदस्थान्पदे तिष्ठन्नपक्षान्पक्षसंस्थितः । हीनकोशान्महाकोशः प्रयोगैर्घातयेद्ध्रुवम् ।।"}, {"c": "1.134", "n": "25", "i": 4751, "v": "तदस्माभिरिमं पापं तं च पापं सुयोधनम् । वञ्चयद्भिर्निवस्तव्यं छन्नवासं क्वचित्क्वचित् ।।"}, {"c": "1.134", "n": "26", "i": 4752, "v": "ते वयं मृगयाशीलाश्चराम वसुधामिमाम् । तथा नो विदिता मार्गा भविष्यन्ति पलायताम् ।।"}, {"c": "1.134", "n": "27", "i": 4753, "v": "भौमं च बिलमद्यैव करवाम सुसंवृतम् । गूढोच्छ्वसान्न नस्तत्र हुताशः संप्रधक्ष्यति ।।"}, {"c": "1.134", "n": "28", "i": 4754, "v": "वसतोऽत्र यथा चास्मान्न बुध्येत पुरोचनः । पौरो वापि जनः कश्चित्तथा कार्यमतन्द्रितैः ।।"}, {"c": "1.135", "t": "वैशंपायन उवाच ।"}, {"c": "1.135", "n": "1", "i": 4755, "v": "विदुरस्य सुहृत्कश्चित्खनकः कुशलः क्वचित् । विविक्ते पाण्डवान्राजन्निदं वचनमब्रवीत् ।।"}, {"c": "1.135", "n": "2", "i": 4756, "v": "प्रहितो विदुरेणास्मि खनकः कुशलो भृशम् । पाण्डवानां प्रियं कार्यमिति किं करवाणि वः ।।"}, {"c": "1.135", "n": "3", "i": 4757, "v": "प्रच्छन्नं विदुरेणोक्तः श्रेयस्त्वमिह पाण्डवान् । प्रतिपादय विश्वासादिति किं करवाणि वः ।।"}, {"c": "1.135", "n": "4", "i": 4758, "v": "कृष्णपक्षे चतुर्दश्यां रात्रावस्य पुरोचनः । भवनस्य तव द्वारि प्रदास्यति हुताशनम् ।।"}, {"c": "1.135", "n": "5", "i": 4759, "v": "मात्रा सह प्रदग्धव्याः पाण्डवाः पुरुषर्षभाः । इति व्यवसितं पार्थ धार्तराष्ट्रस्य मे श्रुतम् ।।"}, {"c": "1.135", "n": "6", "i": 4760, "v": "किंचिच्च विदुरेणोक्तो म्लेच्छवाचासि पाण्डव । त्वया च तत्तथेत्युक्तमेतद्विश्वासकारणम् ।।"}, {"c": "1.135", "n": "7", "i": 4761, "v": "उवाच तं सत्यधृतिः कुन्तीपुत्रो युधिष्ठिरः । अभिजानामि सौम्य त्वां सुहृदं विदुरस्य वै ।।"}, {"c": "1.135", "n": "8", "i": 4762, "v": "शुचिमाप्तं प्रियं चैव सदा च दृढभक्तिकम् । न विद्यते कवेः किंचिदभिज्ञानप्रयोजनम् ।।"}, {"c": "1.135", "n": "9", "i": 4763, "v": "यथा नः स तथा नस्त्वं निर्विशेषा वयं त्वयि । भवतः स्म यथा तस्य पालयास्मान्यथा कविः ।।"}, {"c": "1.135", "n": "10", "i": 4764, "v": "इदं शरणमाग्नेयं मदर्थमिति मे मतिः । पुरोचनेन विहितं धार्तराष्ट्रस्य शासनात् ।।"}, {"c": "1.135", "n": "11", "i": 4765, "v": "स पापः कोशवांश्चैव ससहायश्च दुर्मतिः । अस्मानपि च दुष्टात्मा नित्यकालं प्रबाधते ।।"}, {"c": "1.135", "n": "12", "i": 4766, "v": "स भवान्मोक्षयत्वस्मान्यत्नेनास्माद्धुताशनात् । अस्मास्विह हि दग्धेषु सकामः स्यात्सुयोधनः ।।"}, {"c": "1.135", "n": "13", "i": 4767, "v": "समृद्धमायुधागारमिदं तस्य दुरात्मनः । वप्रान्ते निष्प्रतीकारमाश्लिष्येदं कृतं महत् ।।"}, {"c": "1.135", "n": "14", "i": 4768, "v": "इदं तदशुभं नूनं तस्य कर्म चिकीर्षितम् । प्रागेव विदुरो वेद तेनास्मानन्वबोधयत् ।।"}, {"c": "1.135", "n": "15", "i": 4769, "v": "सेयमापदनुप्राप्ता क्षत्ता यां दृष्टवान्पुरा । पुरोचनस्याविदितानस्मांस्त्वं विप्रमोचय ।।"}, {"c": "1.135", "n": "16", "i": 4770, "v": "स तथेति प्रतिश्रुत्य खनको यत्नमास्थितः । परिखामुत्किरन्नाम चकार सुमहद्बिलम् ।।"}, {"c": "1.135", "n": "17", "i": 4771, "v": "चक्रे च वेश्मनस्तस्य मध्ये नातिमहन्मुखम् । कपाटयुक्तमज्ञातं समं भूम्या च भारत ।।"}, {"c": "1.135", "n": "18", "i": 4772, "v": "पुरोचनभयाच्चैव व्यदधात्संवृतं मुखम् । स तत्र च गृहद्वारि वसत्यशुभधीः सदा ।।"}, {"c": "1.135", "n": "19", "i": 4773, "v": "तत्र ते सायुधाः सर्वे वसन्ति स्म क्षपां नृप । दिवा चरन्ति मृगयां पाण्डवेया वनाद्वनम् ।।"}, {"c": "1.135", "n": "20", "i": 4774, "v": "विश्वस्तवदविश्वस्ता वञ्चयन्तः पुरोचनम् । अतुष्टास्तुष्टवद्राजन्नूषुः परमदुःखिताः ।।"}, {"c": "1.135", "n": "21", "i": 4775, "v": "न चैनानन्वबुध्यन्त नरा नगरवासिनः । अन्यत्र विदुरामात्यात्तस्मात्खनकसत्तमात् ।।"}, {"c": "1.136", "t": "वैशंपायन उवाच ।"}, {"c": "1.136", "n": "1", "i": 4776, "v": "तांस्तु दृष्ट्वा सुमनसः परिसंवत्सरोषितान् । विश्वस्तानिव संलक्ष्य हर्षं चक्रे पुरोचनः ।।"}, {"c": "1.136", "n": "2", "i": 4777, "v": "पुरोचने तथा हृष्टे कौन्तेयोऽथ युधिष्ठिरः । भीमसेनार्जुनौ चैव यमौ चोवाच धर्मवित् ।।"}, {"c": "1.136", "n": "3", "i": 4778, "v": "अस्मानयं सुविश्वस्तान्वेत्ति पापः पुरोचनः । वञ्चितोऽयं नृशंसात्मा कालं मन्ये पलायने ।।"}, {"c": "1.136", "n": "4", "i": 4779, "v": "आयुधागारमादीप्य दग्ध्वा चैव पुरोचनम् । षट्प्राणिनो निधायेह द्रवामोऽनभिलक्षिताः ।।"}, {"c": "1.136", "n": "5", "i": 4780, "v": "अथ दानापदेशेन कुन्ती ब्राह्मणभोजनम् । चक्रे निशि महद्राजन्नाजग्मुस्तत्र योषितः ।।"}, {"c": "1.136", "n": "6", "i": 4781, "v": "ता विहृत्य यथाकामं भुक्त्वा पीत्वा च भारत । जग्मुर्निशि गृहानेव समनुज्ञाप्य माधवीम् ।।"}, {"c": "1.136", "n": "7", "i": 4782, "v": "निषादी पञ्चपुत्रा तु तस्मिन्भोज्ये यदृच्छया । अन्नार्थिनी समभ्यागात्सपुत्रा कालचोदिता ।।"}, {"c": "1.136", "n": "8", "i": 4783, "v": "सा पीत्वा मदिरां मत्ता सपुत्रा मदविह्वला । सह सर्वैः सुतै राजंस्तस्मिन्नेव निवेशने । सुष्वाप विगतज्ञाना मृतकल्पा नराधिप ।।"}, {"c": "1.136", "n": "9", "i": 4784, "v": "अथ प्रवाते तुमुले निशि सुप्ते जने विभो । तदुपादीपयद्भीमः शेते यत्र पुरोचनः ।।"}, {"c": "1.136", "n": "10", "i": 4785, "v": "ततः प्रतापः सुमहाञ्शब्दश्चैव विभावसोः । प्रादुरासीत्तदा तेन बुबुधे स जनव्रजः ।।"}, {"c": "1.136", "t": "पौरा ऊचुः ।"}, {"c": "1.136", "n": "11", "i": 4786, "v": "दुर्योधनप्रयुक्तेन पापेनाकृतबुद्धिना । गृहमात्मविनाशाय कारितं दाहितं च यत् ।।"}, {"c": "1.136", "n": "12", "i": 4787, "v": "अहो धिग्धृतराष्ट्रस्य बुद्धिर्नातिसमञ्जसी । यः शुचीन्पाण्डवान्बालान्दाहयामास मन्त्रिणा ।।"}, {"c": "1.136", "n": "13", "i": 4788, "v": "दिष्ट्या त्विदानीं पापात्मा दग्धोऽयमतिदुर्मतिः । अनागसः सुविश्वस्तान्यो ददाह नरोत्तमान् ।।"}, {"c": "1.136", "t": "वैशंपायन उवाच ।"}, {"c": "1.136", "n": "14", "i": 4789, "v": "एवं ते विलपन्ति स्म वारणावतका जनाः । परिवार्य गृहं तच्च तस्थू रात्रौ समन्ततः ।।"}, {"c": "1.136", "n": "15", "i": 4790, "v": "पाण्डवाश्चापि ते राजन्मात्रा सह सुदुःखिताः । बिलेन तेन निर्गत्य जग्मुर्गूढमलक्षिताः ।।"}, {"c": "1.136", "n": "16", "i": 4791, "v": "तेन निद्रोपरोधेन साध्वसेन च पाण्डवाः । न शेकुः सहसा गन्तुं सह मात्रा परंतपाः ।।"}, {"c": "1.136", "n": "17", "i": 4792, "v": "भीमसेनस्तु राजेन्द्र भीमवेगपराक्रमः । जगाम भ्रातॄनादाय सर्वान्मातरमेव च ।।"}, {"c": "1.136", "n": "18", "i": 4793, "v": "स्कन्धमारोप्य जननीं यमावङ्केन वीर्यवान् । पार्थौ गृहीत्वा पाणिभ्यां भ्रातरौ सुमहाबलौ ।।"}, {"c": "1.136", "n": "19", "i": 4794, "v": "तरसा पादपान्भञ्जन्महीं पद्भ्यां विदारयन् । स जगामाशु तेजस्वी वातरंहा वृकोदरः ।।"}, {"c": "1.137", "t": "वैशंपायन उवाच ।"}, {"c": "1.137", "n": "1", "i": 4795, "v": "अथ रात्र्यां व्यतीतायामशेषो नागरो जनः । तत्राजगाम त्वरितो दिदृक्षुः पाण्डुनन्दनान् ।।"}, {"c": "1.137", "n": "2", "i": 4796, "v": "निर्वापयन्तो ज्वलनं ते जना ददृशुस्ततः । जातुषं तद्गृहं दग्धममात्यं च पुरोचनम् ।।"}, {"c": "1.137", "n": "3", "i": 4797, "v": "नूनं दुर्योधनेनेदं विहितं पापकर्मणा । पाण्डवानां विनाशाय इत्येवं चुक्रुषुर्जनाः ।।"}, {"c": "1.137", "n": "4", "i": 4798, "v": "विदिते धृतराष्ट्रस्य धार्तराष्ट्रो न संशयः । दग्धवान्पाण्डुदायादान्न ह्येनं प्रतिषिद्धवान् ।।"}, {"c": "1.137", "n": "5", "i": 4799, "v": "नूनं शांतनवो भीष्मो न धर्ममनुवर्तते । द्रोणश्च विदुरश्चैव कृपश्चान्ये च कौरवाः ।।"}, {"c": "1.137", "n": "6", "i": 4800, "v": "ते वयं धृतराष्ट्रस्य प्रेषयामो दुरात्मनः । संवृत्तस्ते परः कामः पाण्डवान्दग्धवानसि ।।"}, {"c": "1.137", "n": "7", "i": 4801, "v": "ततो व्यपोहमानास्ते पाण्डवार्थे हुताशनम् । निषादीं ददृशुर्दग्धां पञ्चपुत्रामनागसम् ।।"}, {"c": "1.137", "n": "8", "i": 4802, "v": "खनकेन तु तेनैव वेश्म शोधयता बिलम् । पांसुभिः प्रत्यपिहितं पुरुषैस्तैरलक्षितम् ।।"}, {"c": "1.137", "n": "9", "i": 4803, "v": "ततस्ते प्रेषयामासुर्धृतराष्ट्रस्य नागराः । पाण्डवानग्निना दग्धानमात्यं च पुरोचनम् ।।"}, {"c": "1.137", "n": "10", "i": 4804, "v": "श्रुत्वा तु धृतराष्ट्रस्तद्राजा सुमहदप्रियम् । विनाशं पाण्डुपुत्राणां विललाप सुदुःखितः ।।"}, {"c": "1.137", "n": "11", "i": 4805, "v": "अद्य पाण्डुर्मृतो राजा भ्राता मम सुदुर्लभः । तेषु वीरेषु दग्धेषु मात्रा सह विशेषतः ।।"}, {"c": "1.137", "n": "12", "i": 4806, "v": "गच्छन्तु पुरुषाः शीघ्रं नगरं वारणावतम् । सत्कारयन्तु तान्वीरान्कुन्तिराजसुतां च ताम् ।।"}, {"c": "1.137", "n": "13", "i": 4807, "v": "कारयन्तु च कुल्यानि शुभ्राणि च महान्ति च । ये च तत्र मृतास्तेषां सुहृदोऽर्चन्तु तानपि ।।"}, {"c": "1.137", "n": "14", "i": 4808, "v": "एवंगते मया शक्यं यद्यत्कारयितुं हितम् । पाण्डवानां च कुन्त्याश्च तत्सर्वं क्रियतां धनैः ।।"}, {"c": "1.137", "n": "15", "i": 4809, "v": "एवमुक्त्वा ततश्चक्रे ज्ञातिभिः परिवारितः । उदकं पाण्डुपुत्राणां धृतराष्ट्रोऽम्बिकासुतः ।।"}, {"c": "1.137", "n": "16", "i": 4810, "v": "चुक्रुशुः कौरवाः सर्वे भृशं शोकपरायणाः । विदुरस्त्वल्पशश्चक्रे शोकं वेद परं हि सः ।।"}, {"c": "1.137", "n": "17", "i": 4811, "v": "पाण्डवाश्चापि निर्गत्य नगराद्वारणावतात् । जवेन प्रययू राजन्दक्षिणां दिशमाश्रिताः ।।"}, {"c": "1.137", "n": "18", "i": 4812, "v": "विज्ञाय निशि पन्थानं नक्षत्रैर्दक्षिणामुखाः । यतमाना वनं राजन्गहनं प्रतिपेदिरे ।।"}, {"c": "1.137", "n": "19", "i": 4813, "v": "ततः श्रान्ताः पिपासार्ता निद्रान्धाः पाण्डुनन्दनाः । पुनरूचुर्महावीर्यं भीमसेनमिदं वचः ।।"}, {"c": "1.137", "n": "20", "i": 4814, "v": "इतः कष्टतरं किं नु यद्वयं गहने वने । दिशश्च न प्रजानीमो गन्तुं चैव न शक्नुमः ।।"}, {"c": "1.137", "n": "21", "i": 4815, "v": "तं च पापं न जानीमो यदि दग्धः पुरोचनः । कथं नु विप्रमुच्येम भयादस्मादलक्षिताः ।।"}, {"c": "1.137", "n": "22", "i": 4816, "v": "पुनरस्मानुपादाय तथैव व्रज भारत । त्वं हि नो बलवानेको यथा सततगस्तथा ।।"}, {"c": "1.137", "n": "23", "i": 4817, "v": "इत्युक्तो धर्मराजेन भीमसेनो महाबलः । आदाय कुन्तीं भ्रातॄंश्च जगामाशु महाबलः ।।"}, {"c": "1.138", "t": "वैशंपायन उवाच ।"}, {"c": "1.138", "n": "1", "i": 4818, "v": "तेन विक्रमता तूर्णमूरुवेगसमीरितम् । प्रववावनिलो राजञ्शुचिशुक्रागमे यथा ।।"}, {"c": "1.138", "n": "2", "i": 4819, "v": "स मृद्नन्पुष्पितांश्चैव फलितांश्च वनस्पतीन् । आरुजन्दारुगुल्मांश्च पथस्तस्य समीपजान् ।।"}, {"c": "1.138", "n": "3", "i": 4820, "v": "तथा वृक्षान्भञ्जमानो जगामामितविक्रमः । तस्य वेगेन पाण्डूनां मूर्च्छेव समजायत ।।"}, {"c": "1.138", "n": "4", "i": 4821, "v": "असकृच्चापि संतीर्य दूरपारं भुजप्लवैः । पथि प्रच्छन्नमासेदुर्धार्तराष्ट्रभयात्तदा ।।"}, {"c": "1.138", "n": "5", "i": 4822, "v": "कृच्छ्रेण मातरं त्वेकां सुकुमारीं यशस्विनीम् । अवहत्तत्र पृष्ठेन रोधःसु विषमेषु च ।।"}, {"c": "1.138", "n": "6", "i": 4823, "v": "आगमंस्ते वनोद्देशमल्पमूलफलोदकम् । क्रूरपक्षिमृगं घोरं सायाह्ने भरतर्षभाः ।।"}, {"c": "1.138", "n": "7", "i": 4824, "v": "घोरा समभवत्संध्या दारुणा मृगपक्षिणः । अप्रकाशा दिशः सर्वा वातैरासन्ननार्तवैः ।।"}, {"c": "1.138", "n": "8", "i": 4825, "v": "ते श्रमेण च कौरव्यास्तृष्णया च प्रपीडिताः । नाशक्नुवंस्तदा गन्तुं निद्रया च प्रवृद्धया ।।"}, {"c": "1.138", "n": "9", "i": 4826, "v": "ततो भीमो वनं घोरं प्रविश्य विजनं महत् । न्यग्रोधं विपुलच्छायं रमणीयमुपाद्रवत् ।।"}, {"c": "1.138", "n": "10", "i": 4827, "v": "तत्र निक्षिप्य तान्सर्वानुवाच भरतर्षभः । पानीयं मृगयामीह विश्रमध्वमिति प्रभो ।।"}, {"c": "1.138", "n": "11", "i": 4828, "v": "एते रुवन्ति मधुरं सारसा जलचारिणः । ध्रुवमत्र जलस्थायो महानिति मतिर्मम ।।"}, {"c": "1.138", "n": "12", "i": 4829, "v": "अनुज्ञातः स गच्छेति भ्रात्रा ज्येष्ठेन भारत । जगाम तत्र यत्र स्म रुवन्ति जलचारिणः ।।"}, {"c": "1.138", "n": "13", "i": 4830, "v": "स तत्र पीत्वा पानीयं स्नात्वा च भरतर्षभ । उत्तरीयेण पानीयमाजहार तदा नृप ।।"}, {"c": "1.138", "n": "14", "i": 4831, "v": "गव्यूतिमात्रादागत्य त्वरितो मातरं प्रति । स सुप्तां मातरं दृष्ट्वा भ्रातॄंश्च वसुधातले । भृशं दुःखपरीतात्मा विललाप वृकोदरः ।।"}, {"c": "1.138", "n": "15", "i": 4832, "v": "शयनेषु परार्ध्येषु ये पुरा वारणावते । नाधिजग्मुस्तदा निद्रां तेऽद्य सुप्ता महीतले ।।"}, {"c": "1.138", "n": "16", "i": 4833, "v": "स्वसारं वसुदेवस्य शत्रुसंघावमर्दिनः । कुन्तिभोजसुतां कुन्तीं सर्वलक्षणपूजिताम् ।।"}, {"c": "1.138", "n": "17", "i": 4834, "v": "स्नुषां विचित्रवीर्यस्य भार्यां पाण्डोर्महात्मनः । प्रासादशयनां नित्यं पुण्डरीकान्तरप्रभाम् ।।"}, {"c": "1.138", "n": "18", "i": 4835, "v": "सुकुमारतरां स्त्रीणां महार्हशयनोचिताम् । शयानां पश्यताद्येह पृथिव्यामतथोचिताम् ।।"}, {"c": "1.138", "n": "19", "i": 4836, "v": "धर्मादिन्द्राच्च वायोश्च सुषुवे या सुतानिमान् । सेयं भूमौ परिश्रान्ता शेते ह्यद्यातथोचिता ।।"}, {"c": "1.138", "n": "20", "i": 4837, "v": "किं नु दुःखतरं शक्यं मया द्रष्टुमतः परम् । योऽहमद्य नरव्याघ्रान्सुप्तान्पश्यामि भूतले ।।"}, {"c": "1.138", "n": "21", "i": 4838, "v": "त्रिषु लोकेषु यद्राज्यं धर्मविद्योऽर्हते नृपः । सोऽयं भूमौ परिश्रान्तः शेते प्राकृतवत्कथम् ।।"}, {"c": "1.138", "n": "22", "i": 4839, "v": "अयं नीलाम्बुदश्यामो नरेष्वप्रतिमो भुवि । शेते प्राकृतवद्भूमावतो दुःखतरं नु किम् ।।"}, {"c": "1.138", "n": "23", "i": 4840, "v": "अश्विनाविव देवानां याविमौ रूपसंपदा । तौ प्राकृतवदद्येमौ प्रसुप्तौ धरणीतले ।।"}, {"c": "1.138", "n": "24", "i": 4841, "v": "ज्ञातयो यस्य नैव स्युर्विषमाः कुलपांसनाः । स जीवेत्सुसुखं लोके ग्रामे द्रुम इवैकजः ।।"}, {"c": "1.138", "n": "25", "i": 4842, "v": "एको वृक्षो हि यो ग्रामे भवेत्पर्णफलान्वितः । चैत्यो भवति निर्ज्ञातिरर्चनीयः सुपूजितः ।।"}, {"c": "1.138", "n": "26", "i": 4843, "v": "येषां च बहवः शूरा ज्ञातयो धर्मसंश्रिताः । ते जीवन्ति सुखं लोके भवन्ति च निरामयाः ।।"}, {"c": "1.138", "n": "27", "i": 4844, "v": "बलवन्तः समृद्धार्था मित्रबान्धवनन्दनाः । जीवन्त्यन्योन्यमाश्रित्य द्रुमाः काननजा इव ।।"}, {"c": "1.138", "n": "28", "i": 4845, "v": "वयं तु धृतराष्ट्रेण सपुत्रेण दुरात्मना । विवासिता न दग्धाश्च कथंचित्तस्य शासनात् ।।"}, {"c": "1.138", "n": "29", "i": 4846, "v": "तस्मान्मुक्ता वयं दाहादिमं वृक्षमुपाश्रिताः । कां दिशं प्रतिपत्स्यामः प्राप्ताः क्लेशमनुत्तमम् ।।"}, {"c": "1.138", "n": "30", "i": 4847, "v": "नातिदूरे च नगरं वनादस्माद्धि लक्षये । जागर्तव्ये स्वपन्तीमे हन्त जागर्म्यहं स्वयम् ।।"}, {"c": "1.138", "n": "31", "i": 4848, "v": "पास्यन्तीमे जलं पश्चात्प्रतिबुद्धा जितक्लमाः । इति भीमो व्यवस्यैव जजागार स्वयं तदा ।।"}, {"c": "1.139", "t": "वैशंपायन उवाच ।"}, {"c": "1.139", "n": "1", "i": 4849, "v": "तत्र तेषु शयानेषु हिडिम्बो नाम राक्षसः । अविदूरे वनात्तस्माच्छालवृक्षमुपाश्रितः ।।"}, {"c": "1.139", "n": "2", "i": 4850, "v": "क्रूरो मानुषमांसादो महावीर्यो महाबलः । विरूपरूपः पिङ्गाक्षः करालो घोरदर्शनः । पिशितेप्सुः क्षुधार्तस्तानपश्यत यदृच्छया ।।"}, {"c": "1.139", "n": "3", "i": 4851, "v": "ऊर्ध्वाङ्गुलिः स कण्डूयन्धुन्वन्रूक्षाञ्शिरोरुहान् । जृम्भमाणो महावक्त्रः पुनः पुनरवेक्ष्य च ।।"}, {"c": "1.139", "n": "4", "i": 4852, "v": "दुष्टो मानुषमांसादो महाकायो महाबलः । आघ्राय मानुषं गन्धं भगिनीमिदमब्रवीत् ।।"}, {"c": "1.139", "n": "5", "i": 4853, "v": "उपपन्नश्चिरस्याद्य भक्षो मम मनःप्रियः । स्नेहस्रवान्प्रस्रवति जिह्वा पर्येति मे मुखम् ।।"}, {"c": "1.139", "n": "6", "i": 4854, "v": "अष्टौ दंष्ट्राः सुतीक्ष्णाग्राश्चिरस्यापातदुःसहाः । देहेषु मज्जयिष्यामि स्निग्धेषु पिशितेषु च ।।"}, {"c": "1.139", "n": "7", "i": 4855, "v": "आक्रम्य मानुषं कण्ठमाच्छिद्य धमनीमपि । उष्णं नवं प्रपास्यामि फेनिलं रुधिरं बहु ।।"}, {"c": "1.139", "n": "8", "i": 4856, "v": "गच्छ जानीहि के त्वेते शेरते वनमाश्रिताः । मानुषो बलवान्गन्धो घ्राणं तर्पयतीव मे ।।"}, {"c": "1.139", "n": "9", "i": 4857, "v": "हत्वैतान्मानुषान्सर्वानानयस्व ममान्तिकम् । अस्मद्विषयसुप्तेभ्यो नैतेभ्यो भयमस्ति ते ।।"}, {"c": "1.139", "n": "10", "i": 4858, "v": "एषां मांसानि संस्कृत्य मानुषाणां यथेष्टतः । भक्षयिष्याव सहितौ कुरु तूर्णं वचो मम ।।"}, {"c": "1.139", "n": "11", "i": 4859, "v": "भ्रातुर्वचनमाज्ञाय त्वरमाणेव राक्षसी । जगाम तत्र यत्र स्म पाण्डवा भरतर्षभ ।।"}, {"c": "1.139", "n": "12", "i": 4860, "v": "ददर्श तत्र गत्वा सा पाण्डवान्पृथया सह । शयानान्भीमसेनं च जाग्रतं त्वपराजितम् ।।"}, {"c": "1.139", "n": "13", "i": 4861, "v": "दृष्ट्वैव भीमसेनं सा शालस्कन्धमिवोद्गतम् । राक्षसी कामयामास रूपेणाप्रतिमं भुवि ।।"}, {"c": "1.139", "n": "14", "i": 4862, "v": "अयं श्यामो महाबाहुः सिंहस्कन्धो महाद्युतिः । कम्बुग्रीवः पुष्कराक्षो भर्ता युक्तो भवेन्मम ।।"}, {"c": "1.139", "n": "15", "i": 4863, "v": "नाहं भ्रातृवचो जातु कुर्यां क्रूरोपसंहितम् । पतिस्नेहोऽतिबलवान्न तथा भ्रातृसौहृदम् ।।"}, {"c": "1.139", "n": "16", "i": 4864, "v": "मुहूर्तमिव तृप्तिश्च भवेद्भ्रातुर्ममैव च । हतैरेतैरहत्वा तु मोदिष्ये शाश्वतीः समाः ।।"}, {"c": "1.139", "n": "17", "i": 4865, "v": "सा कामरूपिणी रूपं कृत्वा मानुषमुत्तमम् । उपतस्थे महाबाहुं भीमसेनं शनैः शनैः ।।"}, {"c": "1.139", "n": "18", "i": 4866, "v": "विलज्जमानेव लता दिव्याभरणभूषिता । स्मितपूर्वमिदं वाक्यं भीमसेनमथाब्रवीत् ।।"}, {"c": "1.139", "n": "19", "i": 4867, "v": "कुतस्त्वमसि संप्राप्तः कश्चासि पुरुषर्षभ । क इमे शेरते चेह पुरुषा देवरूपिणः ।।"}, {"c": "1.139", "n": "20", "i": 4868, "v": "केयं च बृहती श्यामा सुकुमारी तवानघ । शेते वनमिदं प्राप्य विश्वस्ता स्वगृहे यथा ।।"}, {"c": "1.139", "n": "21", "i": 4869, "v": "नेदं जानाति गहनं वनं राक्षससेवितम् । वसति ह्यत्र पापात्मा हिडिम्बो नाम राक्षसः ।।"}, {"c": "1.139", "n": "22", "i": 4870, "v": "तेनाहं प्रेषिता भ्रात्रा दुष्टभावेन रक्षसा । बिभक्षयिषता मांसं युष्माकममरोपम ।।"}, {"c": "1.139", "n": "23", "i": 4871, "v": "साहं त्वामभिसंप्रेक्ष्य देवगर्भसमप्रभम् । नान्यं भर्तारमिच्छामि सत्यमेतद्ब्रवीमि ते ।।"}, {"c": "1.139", "n": "24", "i": 4872, "v": "एतद्विज्ञाय धर्मज्ञ युक्तं मयि समाचर । कामोपहतचित्ताङ्गीं भजमानां भजस्व माम् ।।"}, {"c": "1.139", "n": "25", "i": 4873, "v": "त्रास्येऽहं त्वां महाबाहो राक्षसात्पुरुषादकात् । वत्स्यावो गिरिदुर्गेषु भर्ता भव ममानघ ।।"}, {"c": "1.139", "n": "26", "i": 4874, "v": "अन्तरिक्षचरा ह्यस्मि कामतो विचरामि च । अतुलामाप्नुहि प्रीतिं तत्र तत्र मया सह ।।"}, {"c": "1.139", "t": "भीम उवाच ।"}, {"c": "1.139", "n": "27", "i": 4875, "v": "मातरं भ्रातरं ज्येष्ठं कनिष्ठानपरानिमान् । परित्यजेत को न्वद्य प्रभवन्निव राक्षसि ।।"}, {"c": "1.139", "n": "28", "i": 4876, "v": "को हि सुप्तानिमान्भ्रातॄन्दत्त्वा राक्षसभोजनम् । मातरं च नरो गच्छेत्कामार्त इव मद्विधः ।।"}, {"c": "1.139", "t": "राक्षस्युवाच ।"}, {"c": "1.139", "n": "29", "i": 4877, "v": "यत्ते प्रियं तत्करिष्ये सर्वानेतान्प्रबोधय । मोक्षयिष्यामि वः कामं राक्षसात्पुरुषादकात् ।।"}, {"c": "1.139", "t": "भीम उवाच ।"}, {"c": "1.139", "n": "30", "i": 4878, "v": "सुखसुप्तान्वने भ्रातॄन्मातरं चैव राक्षसि । न भयाद्बोधयिष्यामि भ्रातुस्तव दुरात्मनः ।।"}, {"c": "1.139", "n": "31", "i": 4879, "v": "न हि मे राक्षसा भीरु सोढुं शक्ताः पराक्रमम् । न मनुष्या न गन्धर्वा न यक्षाश्चारुलोचने ।।"}, {"c": "1.139", "n": "32", "i": 4880, "v": "गच्छ वा तिष्ठ वा भद्रे यद्वापीच्छसि तत्कुरु । तं वा प्रेषय तन्वङ्गि भ्रातरं पुरुषादकम् ।।"}, {"c": "1.140", "t": "वैशंपायन उवाच ।"}, {"c": "1.140", "n": "1", "i": 4881, "v": "तां विदित्वा चिरगतां हिडिम्बो राक्षसेश्वरः । अवतीर्य द्रुमात्तस्मादाजगामाथ पाण्डवान् ।।"}, {"c": "1.140", "n": "2", "i": 4882, "v": "लोहिताक्षो महाबाहुरूर्ध्वकेशो महाबलः । मेघसंघातवर्ष्मा च तीक्ष्णदंष्ट्रोज्ज्वलाननः ।।"}, {"c": "1.140", "n": "3", "i": 4883, "v": "तमापतन्तं दृष्ट्वैव तथा विकृतदर्शनम् । हिडिम्बोवाच वित्रस्ता भीमसेनमिदं वचः ।।"}, {"c": "1.140", "n": "4", "i": 4884, "v": "आपतत्येष दुष्टात्मा संक्रुद्धः पुरुषादकः । त्वामहं भ्रातृभिः सार्धं यद्ब्रवीमि तथा कुरु ।।"}, {"c": "1.140", "n": "5", "i": 4885, "v": "अहं कामगमा वीर रक्षोबलसमन्विता । आरुहेमां मम श्रोणीं नेष्यामि त्वां विहायसा ।।"}, {"c": "1.140", "n": "6", "i": 4886, "v": "प्रबोधयैनान्संसुप्तान्मातरं च परंतप । सर्वानेव गमिष्यामि गृहीत्वा वो विहायसा ।।"}, {"c": "1.140", "t": "भीम उवाच ।"}, {"c": "1.140", "n": "7", "i": 4887, "v": "मा भैस्त्वं विपुलश्रोणि नैष कश्चिन्मयि स्थिते । अहमेनं हनिष्यामि प्रेक्षन्त्यास्ते सुमध्यमे ।।"}, {"c": "1.140", "n": "8", "i": 4888, "v": "नायं प्रतिबलो भीरु राक्षसापसदो मम । सोढुं युधि परिस्पन्दमथ वा सर्वराक्षसाः ।।"}, {"c": "1.140", "n": "9", "i": 4889, "v": "पश्य बाहू सुवृत्तौ मे हस्तिहस्तनिभाविमौ । ऊरू परिघसंकाशौ संहतं चाप्युरो मम ।।"}, {"c": "1.140", "n": "10", "i": 4890, "v": "विक्रमं मे यथेन्द्रस्य साद्य द्रक्ष्यसि शोभने । मावमंस्थाः पृथुश्रोणि मत्वा मामिह मानुषम् ।।"}, {"c": "1.140", "t": "हिडिम्बोवाच ।"}, {"c": "1.140", "n": "11", "i": 4891, "v": "नावमन्ये नरव्याघ्र त्वामहं देवरूपिणम् । दृष्टापदानस्तु मया मानुषेष्वेव राक्षसः ।।"}, {"c": "1.140", "t": "वैशंपायन उवाच ।"}, {"c": "1.140", "n": "12", "i": 4892, "v": "तथा संजल्पतस्तस्य भीमसेनस्य भारत । वाचः शुश्राव ताः क्रुद्धो राक्षसः पुरुषादकः ।।"}, {"c": "1.140", "n": "13", "i": 4893, "v": "अवेक्षमाणस्तस्याश्च हिडिम्बो मानुषं वपुः । स्रग्दामपूरितशिखं समग्रेन्दुनिभाननम् ।।"}, {"c": "1.140", "n": "14", "i": 4894, "v": "सुभ्रूनासाक्षिकेशान्तं सुकुमारनखत्वचम् । सर्वाभरणसंयुक्तं सुसूक्ष्माम्बरवाससम् ।।"}, {"c": "1.140", "n": "15", "i": 4895, "v": "तां तथा मानुषं रूपं बिभ्रतीं सुमनोहरम् । पुंस्कामां शङ्कमानश्च चुक्रोध पुरुषादकः ।।"}, {"c": "1.140", "n": "16", "i": 4896, "v": "संक्रुद्धो राक्षसस्तस्या भगिन्याः कुरुसत्तम । उत्फाल्य विपुले नेत्रे ततस्तामिदमब्रवीत् ।।"}, {"c": "1.140", "n": "17", "i": 4897, "v": "को हि मे भोक्तुकामस्य विघ्नं चरति दुर्मतिः । न बिभेषि हिडिम्बे किं मत्कोपाद्विप्रमोहिता ।।"}, {"c": "1.140", "n": "18", "i": 4898, "v": "धिक्त्वामसति पुंस्कामे मम विप्रियकारिणि । पूर्वेषां राक्षसेन्द्राणां सर्वेषामयशस्करि ।।"}, {"c": "1.140", "n": "19", "i": 4899, "v": "यानिमानाश्रिताकार्षीरप्रियं सुमहन्मम । एष तानद्य वै सर्वान्हनिष्यामि त्वया सह ।।"}, {"c": "1.140", "n": "20", "i": 4900, "v": "एवमुक्त्वा हिडिम्बां स हिडिम्बो लोहितेक्षणः । वधायाभिपपातैनां दन्तैर्दन्तानुपस्पृशन् ।।"}, {"c": "1.140", "n": "21", "i": 4901, "v": "तमापतन्तं संप्रेक्ष्य भीमः प्रहरतां वरः । भर्त्सयामास तेजस्वी तिष्ठ तिष्ठेति चाब्रवीत् ।।"}, {"c": "1.141", "t": "वैशंपायन उवाच ।"}, {"c": "1.141", "n": "1", "i": 4902, "v": "भीमसेनस्तु तं दृष्ट्वा राक्षसं प्रहसन्निव । भगिनीं प्रति संक्रुद्धमिदं वचनमब्रवीत् ।।"}, {"c": "1.141", "n": "2", "i": 4903, "v": "किं ते हिडिम्ब एतैर्वा सुखसुप्तैः प्रबोधितैः । मामासादय दुर्बुद्धे तरसा त्वं नराशन ।।"}, {"c": "1.141", "n": "3", "i": 4904, "v": "मय्येव प्रहरैहि त्वं न स्त्रियं हन्तुमर्हसि । विशेषतोऽनपकृते परेणापकृते सति ।।"}, {"c": "1.141", "n": "4", "i": 4905, "v": "न हीयं स्ववशा बाला कामयत्यद्य मामिह । चोदितैषा ह्यनङ्गेन शरीरान्तरचारिणा । भगिनी तव दुर्बुद्धे राक्षसानां यशोहर ।।"}, {"c": "1.141", "n": "5", "i": 4906, "v": "त्वन्नियोगेन चैवेयं रूपं मम समीक्ष्य च । कामयत्यद्य मां भीरुर्नैषा दूषयते कुलम् ।।"}, {"c": "1.141", "n": "6", "i": 4907, "v": "अनङ्गेन कृते दोषे नेमां त्वमिह राक्षस । मयि तिष्ठति दुष्टात्मन्न स्त्रियं हन्तुमर्हसि ।।"}, {"c": "1.141", "n": "7", "i": 4908, "v": "समागच्छ मया सार्धमेकेनैको नराशन । अहमेव नयिष्यामि त्वामद्य यमसादनम् ।।"}, {"c": "1.141", "n": "8", "i": 4909, "v": "अद्य ते तलनिष्पिष्टं शिरो राक्षस दीर्यताम् । कुञ्जरस्येव पादेन विनिष्पिष्टं बलीयसः ।।"}, {"c": "1.141", "n": "9", "i": 4910, "v": "अद्य गात्राणि क्रव्यादाः श्येना गोमायवश्च ते । कर्षन्तु भुवि संहृष्टा निहतस्य मया मृधे ।।"}, {"c": "1.141", "n": "10", "i": 4911, "v": "क्षणेनाद्य करिष्येऽहमिदं वनमकण्टकम् । पुरस्ताद्दूषितं नित्यं त्वया भक्षयता नरान् ।।"}, {"c": "1.141", "n": "11", "i": 4912, "v": "अद्य त्वां भगिनी पाप कृष्यमाणं मया भुवि । द्रक्षत्यद्रिप्रतीकाशं सिंहेनेव महाद्विपम् ।।"}, {"c": "1.141", "n": "12", "i": 4913, "v": "निराबाधास्त्वयि हते मया राक्षसपांसन । वनमेतच्चरिष्यन्ति पुरुषा वनचारिणः ।।"}, {"c": "1.141", "t": "हिडिम्ब उवाच ।"}, {"c": "1.141", "n": "13", "i": 4914, "v": "गर्जितेन वृथा किं ते कत्थितेन च मानुष । कृत्वैतत्कर्मणा सर्वं कत्थेथा मा चिरं कृथाः ।।"}, {"c": "1.141", "n": "14", "i": 4915, "v": "बलिनं मन्यसे यच्च आत्मानमपराक्रमम् । ज्ञास्यस्यद्य समागम्य मयात्मानं बलाधिकम् ।।"}, {"c": "1.141", "n": "15", "i": 4916, "v": "न तावदेतान्हिंसिष्ये स्वपन्त्वेते यथासुखम् । एष त्वामेव दुर्बुद्धे निहन्म्यद्याप्रियंवदम् ।।"}, {"c": "1.141", "n": "16", "i": 4917, "v": "पीत्वा तवासृग्गात्रेभ्यस्ततः पश्चादिमानपि । हनिष्यामि ततः पश्चादिमां विप्रियकारिणीम् ।।"}, {"c": "1.141", "t": "वैशंपायन उवाच ।"}, {"c": "1.141", "n": "17", "i": 4918, "v": "एवमुक्त्वा ततो बाहुं प्रगृह्य पुरुषादकः । अभ्यधावत संक्रुद्धो भीमसेनमरिंदमम् ।।"}, {"c": "1.141", "n": "18", "i": 4919, "v": "तस्याभिपततस्तूर्णं भीमो भीमपराक्रमः । वेगेन प्रहृतं बाहुं निजग्राह हसन्निव ।।"}, {"c": "1.141", "n": "19", "i": 4920, "v": "निगृह्य तं बलाद्भीमो विस्फुरन्तं चकर्ष ह । तस्माद्देशाद्धनूंष्यष्टौ सिंहः क्षुद्रमृगं यथा ।।"}, {"c": "1.141", "n": "20", "i": 4921, "v": "ततः स राक्षसः क्रुद्धः पाण्डवेन बलाद्धृतः । भीमसेनं समालिङ्ग्य व्यनदद्भैरवं रवम् ।।"}, {"c": "1.141", "n": "21", "i": 4922, "v": "पुनर्भीमो बलादेनं विचकर्ष महाबलः । मा शब्दः सुखसुप्तानां भ्रातॄणां मे भवेदिति ।।"}, {"c": "1.141", "n": "22", "i": 4923, "v": "अन्योन्यं तौ समासाद्य विचकर्षतुरोजसा । राक्षसो भीमसेनश्च विक्रमं चक्रतुः परम् ।।"}, {"c": "1.141", "n": "23", "i": 4924, "v": "बभञ्जतुर्महावृक्षाँल्लताश्चाकर्षतुस्ततः । मत्ताविव सुसंरब्धौ वारणौ षष्टिहायनौ ।।"}, {"c": "1.141", "n": "24", "i": 4925, "v": "तयोः शब्देन महता विबुद्धास्ते नरर्षभाः । सह मात्रा तु ददृशुर्हिडिम्बामग्रतः स्थिताम् ।।"}, {"c": "1.142", "t": "वैशंपायन उवाच ।"}, {"c": "1.142", "n": "1", "i": 4926, "v": "प्रबुद्धास्ते हिडिम्बाया रूपं दृष्ट्वातिमानुषम् । विस्मिताः पुरुषव्याघ्रा बभूवुः पृथया सह ।।"}, {"c": "1.142", "n": "2", "i": 4927, "v": "ततः कुन्ती समीक्ष्यैनां विस्मिता रूपसंपदा । उवाच मधुरं वाक्यं सान्त्वपूर्वमिदं शनैः ।।"}, {"c": "1.142", "n": "3", "i": 4928, "v": "कस्य त्वं सुरगर्भाभे का चासि वरवर्णिनि । केन कार्येण सुश्रोणि कुतश्चागमनं तव ।।"}, {"c": "1.142", "n": "4", "i": 4929, "v": "यदि वास्य वनस्यासि देवता यदि वाप्सराः । आचक्ष्व मम तत्सर्वं किमर्थं चेह तिष्ठसि ।।"}, {"c": "1.142", "t": "हिडिम्बोवाच ।"}, {"c": "1.142", "n": "5", "i": 4930, "v": "यदेतत्पश्यसि वनं नीलमेघनिभं महत् । निवासो राक्षसस्यैतद्धिडिम्बस्य ममैव च ।।"}, {"c": "1.142", "n": "6", "i": 4931, "v": "तस्य मां राक्षसेन्द्रस्य भगिनीं विद्धि भामिनि । भ्रात्रा संप्रेषितामार्ये त्वां सपुत्रां जिघांसता ।।"}, {"c": "1.142", "n": "7", "i": 4932, "v": "क्रूरबुद्धेरहं तस्य वचनादागता इह । अद्राक्षं हेमवर्णाभं तव पुत्रं महौजसम् ।।"}, {"c": "1.142", "n": "8", "i": 4933, "v": "ततोऽहं सर्वभूतानां भावे विचरता शुभे । चोदिता तव पुत्रस्य मन्मथेन वशानुगा ।।"}, {"c": "1.142", "n": "9", "i": 4934, "v": "ततो वृतो मया भर्ता तव पुत्रो महाबलः । अपनेतुं च यतितो न चैव शकितो मया ।।"}, {"c": "1.142", "n": "10", "i": 4935, "v": "चिरायमाणां मां ज्ञात्वा ततः स पुरुषादकः । स्वयमेवागतो हन्तुमिमान्सर्वांस्तवात्मजान् ।।"}, {"c": "1.142", "n": "11", "i": 4936, "v": "स तेन मम कान्तेन तव पुत्रेण धीमता । बलादितो विनिष्पिष्य व्यपकृष्टो महात्मना ।।"}, {"c": "1.142", "n": "12", "i": 4937, "v": "विकर्षन्तौ महावेगौ गर्जमानौ परस्परम् । पश्यध्वं युधि विक्रान्तावेतौ तौ नरराक्षसौ ।।"}, {"c": "1.142", "t": "वैशंपायन उवाच ।"}, {"c": "1.142", "n": "13", "i": 4938, "v": "तस्याः श्रुत्वैव वचनमुत्पपात युधिष्ठिरः । अर्जुनो नकुलश्चैव सहदेवश्च वीर्यवान् ।।"}, {"c": "1.142", "n": "14", "i": 4939, "v": "तौ ते ददृशुरासक्तौ विकर्षन्तौ परस्परम् । काङ्क्षमाणौ जयं चैव सिंहाविव रणोत्कटौ ।।"}, {"c": "1.142", "n": "15", "i": 4940, "v": "तावन्योन्यं समाश्लिष्य विकर्षन्तौ परस्परम् । दावाग्निधूमसदृशं चक्रतुः पार्थिवं रजः ।।"}, {"c": "1.142", "n": "16", "i": 4941, "v": "वसुधारेणुसंवीतौ वसुधाधरसंनिभौ । विभ्राजेतां यथा शैलौ नीहारेणाभिसंवृतौ ।।"}, {"c": "1.142", "n": "17", "i": 4942, "v": "राक्षसेन तथा भीमं क्लिश्यमानं निरीक्ष्य तु । उवाचेदं वचः पार्थः प्रहसञ्शनकैरिव ।।"}, {"c": "1.142", "n": "18", "i": 4943, "v": "भीम मा भैर्महाबाहो न त्वां बुध्यामहे वयम् । समेतं भीमरूपेण प्रसुप्ताः श्रमकर्शिताः ।।"}, {"c": "1.142", "n": "19", "i": 4944, "v": "साहाय्येऽस्मि स्थितः पार्थ योधयिष्यामि राक्षसम् । नकुलः सहदेवश्च मातरं गोपयिष्यतः ।।"}, {"c": "1.142", "t": "भीम उवाच ।"}, {"c": "1.142", "n": "20", "i": 4945, "v": "उदासीनो निरीक्षस्व न कार्यः संभ्रमस्त्वया । न जात्वयं पुनर्जीवेन्मद्बाह्वन्तरमागतः ।।"}, {"c": "1.142", "t": "अर्जुन उवाच ।"}, {"c": "1.142", "n": "21", "i": 4946, "v": "किमनेन चिरं भीम जीवता पापरक्षसा । गन्तव्यं न चिरं स्थातुमिह शक्यमरिंदम ।।"}, {"c": "1.142", "n": "22", "i": 4947, "v": "पुरा संरज्यते प्राची पुरा संध्या प्रवर्तते । रौद्रे मुहूर्ते रक्षांसि प्रबलानि भवन्ति च ।।"}, {"c": "1.142", "n": "23", "i": 4948, "v": "त्वरस्व भीम मा क्रीड जहि रक्षो विभीषणम् । पुरा विकुरुते मायां भुजयोः सारमर्पय ।।"}, {"c": "1.142", "t": "वैशंपायन उवाच ।"}, {"c": "1.142", "n": "24", "i": 4949, "v": "अर्जुनेनैवमुक्तस्तु भीमो भीमस्य रक्षसः । उत्क्षिप्याभ्रामयद्देहं तूर्णं गुणशताधिकम् ।।"}, {"c": "1.142", "t": "भीम उवाच ।"}, {"c": "1.142", "n": "25", "i": 4950, "v": "वृथामांसैर्वृथा पुष्टो वृथा वृद्धो वृथामतिः । वृथामरणमर्हस्त्वं वृथाद्य न भविष्यसि ।।"}, {"c": "1.142", "t": "अर्जुन उवाच ।"}, {"c": "1.142", "n": "26", "i": 4951, "v": "अथ वा मन्यसे भारं त्वमिमं राक्षसं युधि । करोमि तव साहाय्यं शीघ्रमेव निहन्यताम् ।।"}, {"c": "1.142", "n": "27", "i": 4952, "v": "अथ वाप्यहमेवैनं हनिष्यामि वृकोदर । कृतकर्मा परिश्रान्तः साधु तावदुपारम ।।"}, {"c": "1.142", "t": "वैशंपायन उवाच ।"}, {"c": "1.142", "n": "28", "i": 4953, "v": "तस्य तद्वचनं श्रुत्वा भीमसेनोऽत्यमर्षणः । निष्पिष्यैनं बलाद्भूमौ पशुमारममारयत् ।।"}, {"c": "1.142", "n": "29", "i": 4954, "v": "स मार्यमाणो भीमेन ननाद विपुलं स्वनम् । पूरयंस्तद्वनं सर्वं जलार्द्र इव दुन्दुभिः ।।"}, {"c": "1.142", "n": "30", "i": 4955, "v": "भुजाभ्यां योक्त्रयित्वा तं बलवान्पाण्डुनन्दनः । मध्ये भङ्क्त्वा स बलवान्हर्षयामास पाण्डवान् ।।"}, {"c": "1.142", "n": "31", "i": 4956, "v": "हिडिम्बं निहतं दृष्ट्वा संहृष्टास्ते तरस्विनः । अपूजयन्नरव्याघ्रं भीमसेनमरिंदमम् ।।"}, {"c": "1.142", "n": "32", "i": 4957, "v": "अभिपूज्य महात्मानं भीमं भीमपराक्रमम् । पुनरेवार्जुनो वाक्यमुवाचेदं वृकोदरम् ।।"}, {"c": "1.142", "n": "33", "i": 4958, "v": "नदूरे नगरं मन्ये वनादस्मादहं प्रभो । शीघ्रं गच्छाम भद्रं ते न नो विद्यात्सुयोधनः ।।"}, {"c": "1.142", "n": "34", "i": 4959, "v": "ततः सर्वे तथेत्युक्त्वा सह मात्रा परंतपाः । प्रययुः पुरुषव्याघ्रा हिडिम्बा चैव राक्षसी ।।"}, {"c": "1.143", "t": "भीम उवाच ।"}, {"c": "1.143", "n": "1", "i": 4960, "v": "स्मरन्ति वैरं रक्षांसि मायामाश्रित्य मोहिनीम् । हिडिम्बे व्रज पन्थानं त्वं वै भ्रातृनिषेवितम् ।।"}, {"c": "1.143", "t": "युधिष्ठिर उवाच ।"}, {"c": "1.143", "n": "2", "i": 4961, "v": "क्रुद्धोऽपि पुरुषव्याघ्र भीम मा स्म स्त्रियं वधीः । शरीरगुप्त्याभ्यधिकं धर्मं गोपय पाण्डव ।।"}, {"c": "1.143", "n": "3", "i": 4962, "v": "वधाभिप्रायमायान्तमवधीस्त्वं महाबलम् । रक्षसस्तस्य भगिनी किं नः क्रुद्धा करिष्यति ।।"}, {"c": "1.143", "t": "वैशंपायन उवाच ।"}, {"c": "1.143", "n": "4", "i": 4963, "v": "हिडिम्बा तु ततः कुन्तीमभिवाद्य कृताञ्जलिः । युधिष्ठिरं च कौन्तेयमिदं वचनमब्रवीत् ।।"}, {"c": "1.143", "n": "5", "i": 4964, "v": "आर्ये जानासि यद्दुःखमिह स्त्रीणामनङ्गजम् । तदिदं मामनुप्राप्तं भीमसेनकृतं शुभे ।।"}, {"c": "1.143", "n": "6", "i": 4965, "v": "सोढं तत्परमं दुःखं मया कालप्रतीक्षया । सोऽयमभ्यागतः कालो भविता मे सुखाय वै ।।"}, {"c": "1.143", "n": "7", "i": 4966, "v": "मया ह्युत्सृज्य सुहृदः स्वधर्मं स्वजनं तथा । वृतोऽयं पुरुषव्याघ्रस्तव पुत्रः पतिः शुभे ।।"}, {"c": "1.143", "n": "8", "i": 4967, "v": "वरेणापि तथानेन त्वया चापि यशस्विनि । तथा ब्रुवन्ती हि तदा प्रत्याख्याता क्रियां प्रति ।।"}, {"c": "1.143", "n": "9", "i": 4968, "v": "त्वं मां मूढेति वा मत्वा भक्ता वानुगतेति वा । भर्त्रानेन महाभागे संयोजय सुतेन ते ।।"}, {"c": "1.143", "n": "10", "i": 4969, "v": "तमुपादाय गच्छेयं यथेष्टं देवरूपिणम् । पुनश्चैवागमिष्यामि विश्रम्भं कुरु मे शुभे ।।"}, {"c": "1.143", "n": "11", "i": 4970, "v": "अहं हि मनसा ध्याता सर्वान्नेष्यामि वः सदा । वृजिने तारयिष्यामि दुर्गेषु च नरर्षभान् ।।"}, {"c": "1.143", "n": "12", "i": 4971, "v": "पृष्ठेन वो वहिष्यामि शीघ्रां गतिमभीप्सतः । यूयं प्रसादं कुरुत भीमसेनो भजेत माम् ।।"}, {"c": "1.143", "n": "13", "i": 4972, "v": "आपदस्तरणे प्राणान्धारयेद्येन येन हि । सर्वमादृत्य कर्तव्यं तद्धर्ममनुवर्तता ।।"}, {"c": "1.143", "n": "14", "i": 4973, "v": "आपत्सु यो धारयति धर्मं धर्मविदुत्तमः । व्यसनं ह्येव धर्मस्य धर्मिणामापदुच्यते ।।"}, {"c": "1.143", "n": "15", "i": 4974, "v": "पुण्यं प्राणान्धारयति पुण्यं प्राणदमुच्यते । येन येनाचरेद्धर्मं तस्मिन्गर्हा न विद्यते ।।"}, {"c": "1.143", "t": "युधिष्ठिर उवाच ।"}, {"c": "1.143", "n": "16", "i": 4975, "v": "एवमेतद्यथात्थ त्वं हिडिम्बे नात्र संशयः । स्थातव्यं तु त्वया धर्मे यथा ब्रूयां सुमध्यमे ।।"}, {"c": "1.143", "n": "17", "i": 4976, "v": "स्नातं कृताह्निकं भद्रे कृतकौतुकमङ्गलम् । भीमसेनं भजेथास्त्वं प्रागस्तगमनाद्रवेः ।।"}, {"c": "1.143", "n": "18", "i": 4977, "v": "अहःसु विहरानेन यथाकामं मनोजवा । अयं त्वानयितव्यस्ते भीमसेनः सदा निशि ।।"}, {"c": "1.143", "t": "वैशंपायन उवाच ।"}, {"c": "1.143", "n": "19", "i": 4978, "v": "तथेति तत्प्रतिज्ञाय हिडिम्बा राक्षसी तदा । भीमसेनमुपादाय ऊर्ध्वमाचक्रमे ततः ।।"}, {"c": "1.143", "n": "20", "i": 4979, "v": "शैलशृङ्गेषु रम्येषु देवतायतनेषु च । मृगपक्षिविघुष्टेषु रमणीयेषु सर्वदा ।।"}, {"c": "1.143", "n": "21", "i": 4980, "v": "कृत्वा च परमं रूपं सर्वाभरणभूषिता । संजल्पन्ती सुमधुरं रमयामास पाण्डवम् ।।"}, {"c": "1.143", "n": "22", "i": 4981, "v": "तथैव वनदुर्गेषु पुष्पितद्रुमसानुषु । सरःसु रमणीयेषु पद्मोत्पलयुतेषु च ।।"}, {"c": "1.143", "n": "23", "i": 4982, "v": "नदीद्वीपप्रदेशेषु वैडूर्यसिकतासु च । सुतीर्थवनतोयासु तथा गिरिनदीषु च ।।"}, {"c": "1.143", "n": "24", "i": 4983, "v": "सगरस्य प्रदेशेषु मणिहेमचितेषु च । पत्तनेषु च रम्येषु महाशालवनेषु च ।।"}, {"c": "1.143", "n": "25", "i": 4984, "v": "देवारण्येषु पुण्येषु तथा पर्वतसानुषु । गुह्यकानां निवासेषु तापसायतनेषु च ।।"}, {"c": "1.143", "n": "26", "i": 4985, "v": "सर्वर्तुफलपुष्पेषु मानसेषु सरःसु च । बिभ्रती परमं रूपं रमयामास पाण्डवम् ।।"}, {"c": "1.143", "n": "27", "i": 4986, "v": "रमयन्ती तथा भीमं तत्र तत्र मनोजवा । प्रजज्ञे राक्षसी पुत्रं भीमसेनान्महाबलम् ।।"}, {"c": "1.143", "n": "28", "i": 4987, "v": "विरूपाक्षं महावक्त्रं शङ्कुकर्णं विभीषणम् । भीमरूपं सुताम्रोष्ठं तीक्ष्णदंष्ट्रं महाबलम् ।।"}, {"c": "1.143", "n": "29", "i": 4988, "v": "महेष्वासं महावीर्यं महासत्त्वं महाभुजम् । महाजवं महाकायं महामायमरिंदमम् ।।"}, {"c": "1.143", "n": "30", "i": 4989, "v": "अमानुषं मानुषजं भीमवेगं महाबलम् । यः पिशाचानतीवान्यान्बभूवाति स मानुषान् ।।"}, {"c": "1.143", "n": "31", "i": 4990, "v": "बालोऽपि यौवनं प्राप्तो मानुषेषु विशां पते । सर्वास्त्रेषु परं वीरः प्रकर्षमगमद्बली ।।"}, {"c": "1.143", "n": "32", "i": 4991, "v": "सद्यो हि गर्भं राक्षस्यो लभन्ते प्रसवन्ति च । कामरूपधराश्चैव भवन्ति बहुरूपिणः ।।"}, {"c": "1.143", "n": "33", "i": 4992, "v": "प्रणम्य विकचः पादावगृह्णात्स पितुस्तदा । मातुश्च परमेष्वासस्तौ च नामास्य चक्रतुः ।।"}, {"c": "1.143", "n": "34", "i": 4993, "v": "घटभासोत्कच इति मातरं सोऽभ्यभाषत । अभवत्तेन नामास्य घटोत्कच इति स्म ह ।।"}, {"c": "1.143", "n": "35", "i": 4994, "v": "अनुरक्तश्च तानासीत्पाण्डवान्स घटोत्कचः । तेषां च दयितो नित्यमात्मभूतो बभूव सः ।।"}, {"c": "1.143", "n": "36", "i": 4995, "v": "संवाससमयो जीर्ण इत्यभाषत तं ततः । हिडिम्बा समयं कृत्वा स्वां गतिं प्रत्यपद्यत ।।"}, {"c": "1.143", "n": "37", "i": 4996, "v": "कृत्यकाल उपस्थास्ये पितॄनिति घटोत्कचः । आमन्त्र्य राक्षसश्रेष्ठः प्रतस्थे चोत्तरां दिशम् ।।"}, {"c": "1.143", "n": "38", "i": 4997, "v": "स हि सृष्टो मघवता शक्तिहेतोर्महात्मना । कर्णस्याप्रतिवीर्यस्य विनाशाय महात्मनः ।।"}, {"c": "1.144", "t": "वैशंपायन उवाच ।"}, {"c": "1.144", "n": "1", "i": 4998, "v": "ते वनेन वनं वीरा घ्नन्तो मृगगणान्बहून् । अपक्रम्य ययू राजंस्त्वरमाणा महारथाः ।।"}, {"c": "1.144", "n": "2", "i": 4999, "v": "मत्स्यांस्त्रिगर्तान्पाञ्चालान्कीचकानन्तरेण च । रमणीयान्वनोद्देशान्प्रेक्षमाणाः सरांसि च ।।"}, {"c": "1.144", "n": "3", "i": 5000, "v": "जटाः कृत्वात्मनः सर्वे वल्कलाजिनवाससः । सह कुन्त्या महात्मानो बिभ्रतस्तापसं वपुः ।।"}, {"c": "1.144", "n": "4", "i": 5001, "v": "क्वचिद्वहन्तो जननीं त्वरमाणा महारथाः । क्वचिच्छन्देन गच्छन्तस्ते जग्मुः प्रसभं पुनः ।।"}, {"c": "1.144", "n": "5", "i": 5002, "v": "ब्राह्मं वेदमधीयाना वेदाङ्गानि च सर्वशः । नीतिशास्त्रं च धर्मज्ञा ददृशुस्ते पितामहम् ।।"}, {"c": "1.144", "n": "6", "i": 5003, "v": "तेऽभिवाद्य महात्मानं कृष्णद्वैपायनं तदा । तस्थुः प्राञ्जलयः सर्वे सह मात्रा परंतपाः ।।"}, {"c": "1.144", "t": "व्यास उवाच ।"}, {"c": "1.144", "n": "7", "i": 5004, "v": "मयेदं मनसा पूर्वं विदितं भरतर्षभाः । यथा स्थितैरधर्मेण धार्तराष्ट्रैर्विवासिताः ।।"}, {"c": "1.144", "n": "8", "i": 5005, "v": "तद्विदित्वास्मि संप्राप्तश्चिकीर्षुः परमं हितम् । न विषादोऽत्र कर्तव्यः सर्वमेतत्सुखाय वः ।।"}, {"c": "1.144", "n": "9", "i": 5006, "v": "समास्ते चैव मे सर्वे यूयं चैव न संशयः । दीनतो बालतश्चैव स्नेहं कुर्वन्ति बान्धवाः ।।"}, {"c": "1.144", "n": "10", "i": 5007, "v": "तस्मादभ्यधिकः स्नेहो युष्मासु मम सांप्रतम् । स्नेहपूर्वं चिकीर्षामि हितं वस्तन्निबोधत ।।"}, {"c": "1.144", "n": "11", "i": 5008, "v": "इदं नगरमभ्याशे रमणीयं निरामयम् । वसतेह प्रतिच्छन्ना ममागमनकाङ्क्षिणः ।।"}, {"c": "1.144", "t": "वैशंपायन उवाच ।"}, {"c": "1.144", "n": "12", "i": 5009, "v": "एवं स तान्समाश्वास्य व्यासः पार्थानरिंदमान् । एकचक्रामभिगतः कुन्तीमाश्वासयत्प्रभुः ।।"}, {"c": "1.144", "n": "13", "i": 5010, "v": "जीवपुत्रि सुतस्तेऽयं धर्मपुत्रो युधिष्ठिरः । पृथिव्यां पार्थिवान्सर्वान्प्रशासिष्यति धर्मराट् ।।"}, {"c": "1.144", "n": "14", "i": 5011, "v": "धर्मेण जित्वा पृथिवीमखिलां धर्मविद्वशी । भीमसेनार्जुनबलाद्भोक्ष्यत्ययमसंशयः ।।"}, {"c": "1.144", "n": "15", "i": 5012, "v": "पुत्रास्तव च माद्र्याश्च सर्व एव महारथाः । स्वराष्ट्रे विहरिष्यन्ति सुखं सुमनसस्तदा ।।"}, {"c": "1.144", "n": "16", "i": 5013, "v": "यक्ष्यन्ति च नरव्याघ्रा विजित्य पृथिवीमिमाम् । राजसूयाश्वमेधाद्यैः क्रतुभिर्भूरिदक्षिणैः ।।"}, {"c": "1.144", "n": "17", "i": 5014, "v": "अनुगृह्य सुहृद्वर्गं धनेन च सुखेन च । पितृपैतामहं राज्यमिह भोक्ष्यन्ति ते सुताः ।।"}, {"c": "1.144", "n": "18", "i": 5015, "v": "एवमुक्त्वा निवेश्यैनान्ब्राह्मणस्य निवेशने । अब्रवीत्पार्थिवश्रेष्ठमृषिर्द्वैपायनस्तदा ।।"}, {"c": "1.144", "n": "19", "i": 5016, "v": "इह मां संप्रतीक्षध्वमागमिष्याम्यहं पुनः । देशकालौ विदित्वैव वेत्स्यध्वं परमां मुदम् ।।"}, {"c": "1.144", "n": "20", "i": 5017, "v": "स तैः प्राञ्जलिभिः सर्वैस्तथेत्युक्तो नराधिप । जगाम भगवान्व्यासो यथाकाममृषिः प्रभुः ।।"}, {"c": "1.145", "t": "जनमेजय उवाच ।"}, {"c": "1.145", "n": "1", "i": 5018, "v": "एकचक्रां गतास्ते तु कुन्तीपुत्रा महारथाः । अतः परं द्विजश्रेष्ठ किमकुर्वत पाण्डवाः ।।"}, {"c": "1.145", "t": "वैशंपायन उवाच ।"}, {"c": "1.145", "n": "2", "i": 5019, "v": "एकचक्रां गतास्ते तु कुन्तीपुत्रा महारथाः । ऊषुर्नातिचिरं कालं ब्राह्मणस्य निवेशने ।।"}, {"c": "1.145", "n": "3", "i": 5020, "v": "रमणीयानि पश्यन्तो वनानि विविधानि च । पार्थिवानपि चोद्देशान्सरितश्च सरांसि च ।।"}, {"c": "1.145", "n": "4", "i": 5021, "v": "चेरुर्भैक्षं तदा ते तु सर्व एव विशां पते । बभूवुर्नागराणां च स्वैर्गुणैः प्रियदर्शनाः ।।"}, {"c": "1.145", "n": "5", "i": 5022, "v": "निवेदयन्ति स्म च ते भैक्षं कुन्त्याः सदा निशि । तया विभक्तान्भागांस्ते भुञ्जते स्म पृथक्पृथक् ।।"}, {"c": "1.145", "n": "6", "i": 5023, "v": "अर्धं ते भुञ्जते वीराः सह मात्रा परंतपाः । अर्धं भैक्षस्य सर्वस्य भीमो भुङ्क्ते महाबलः ।।"}, {"c": "1.145", "n": "7", "i": 5024, "v": "तथा तु तेषां वसतां तत्र राजन्महात्मनाम् । अतिचक्राम सुमहान्कालोऽथ भरतर्षभ ।।"}, {"c": "1.145", "n": "8", "i": 5025, "v": "ततः कदाचिद्भैक्षाय गतास्ते भरतर्षभाः । संगत्या भीमसेनस्तु तत्रास्ते पृथया सह ।।"}, {"c": "1.145", "n": "9", "i": 5026, "v": "अथार्तिजं महाशब्दं ब्राह्मणस्य निवेशने । भृशमुत्पतितं घोरं कुन्ती शुश्राव भारत ।।"}, {"c": "1.145", "n": "10", "i": 5027, "v": "रोरूयमाणांस्तान्सर्वान्परिदेवयतश्च सा । कारुण्यात्साधुभावाच्च देवी राजन्न चक्षमे ।।"}, {"c": "1.145", "n": "11", "i": 5028, "v": "मथ्यमानेव दुःखेन हृदयेन पृथा ततः । उवाच भीमं कल्याणी कृपान्वितमिदं वचः ।।"}, {"c": "1.145", "n": "12", "i": 5029, "v": "वसामः सुसुखं पुत्र ब्राह्मणस्य निवेशने । अज्ञाता धार्तराष्ट्राणां सत्कृता वीतमन्यवः ।।"}, {"c": "1.145", "n": "13", "i": 5030, "v": "सा चिन्तये सदा पुत्र ब्राह्मणस्यास्य किं न्वहम् । प्रियं कुर्यामिति गृहे यत्कुर्युरुषिताः सुखम् ।।"}, {"c": "1.145", "n": "14", "i": 5031, "v": "एतावान्पुरुषस्तात कृतं यस्मिन्न नश्यति । यावच्च कुर्यादन्योऽस्य कुर्यादभ्यधिकं ततः ।।"}, {"c": "1.145", "n": "15", "i": 5032, "v": "तदिदं ब्राह्मणस्यास्य दुःखमापतितं ध्रुवम् । तत्रास्य यदि साहाय्यं कुर्याम सुकृतं भवेत् ।।"}, {"c": "1.145", "t": "भीम उवाच ।"}, {"c": "1.145", "n": "16", "i": 5033, "v": "ज्ञायतामस्य यद्दुःखं यतश्चैव समुत्थितम् । विदिते व्यवसिष्यामि यद्यपि स्यात्सुदुष्करम् ।।"}, {"c": "1.145", "t": "वैशंपायन उवाच ।"}, {"c": "1.145", "n": "17", "i": 5034, "v": "तथा हि कथयन्तौ तौ भूयः शुश्रुवतुः स्वनम् । आर्तिजं तस्य विप्रस्य सभार्यस्य विशां पते ।।"}, {"c": "1.145", "n": "18", "i": 5035, "v": "अन्तःपुरं ततस्तस्य ब्राह्मणस्य महात्मनः । विवेश कुन्ती त्वरिता बद्धवत्सेव सौरभी ।।"}, {"c": "1.145", "n": "19", "i": 5036, "v": "ततस्तं ब्राह्मणं तत्र भार्यया च सुतेन च । दुहित्रा चैव सहितं ददर्श विकृताननम् ।।"}, {"c": "1.145", "t": "ब्राह्मण उवाच ।"}, {"c": "1.145", "n": "20", "i": 5037, "v": "धिगिदं जीवितं लोकेऽनलसारमनर्थकम् । दुःखमूलं पराधीनं भृशमप्रियभागि च ।।"}, {"c": "1.145", "n": "21", "i": 5038, "v": "जीविते परमं दुःखं जीविते परमो ज्वरः । जीविते वर्तमानस्य द्वन्द्वानामागमो ध्रुवः ।।"}, {"c": "1.145", "n": "22", "i": 5039, "v": "एकात्मापि हि धर्मार्थौ कामं च न निषेवते । एतैश्च विप्रयोगोऽपि दुःखं परमकं मतम् ।।"}, {"c": "1.145", "n": "23", "i": 5040, "v": "आहुः केचित्परं मोक्षं स च नास्ति कथंचन । अर्थप्राप्तौ च नरकः कृत्स्न एवोपपद्यते ।।"}, {"c": "1.145", "n": "24", "i": 5041, "v": "अर्थेप्सुता परं दुःखमर्थप्राप्तौ ततोऽधिकम् । जातस्नेहस्य चार्थेषु विप्रयोगे महत्तरम् ।।"}, {"c": "1.145", "n": "25", "i": 5042, "v": "न हि योगं प्रपश्यामि येन मुच्येयमापदः । पुत्रदारेण वा सार्धं प्राद्रवेयामनामयम् ।।"}, {"c": "1.145", "n": "26", "i": 5043, "v": "यतितं वै मया पूर्वं यथा त्वं वेत्थ ब्राह्मणि । यतः क्षेमं ततो गन्तुं त्वया तु मम न श्रुतम् ।।"}, {"c": "1.145", "n": "27", "i": 5044, "v": "इह जाता विवृद्धास्मि पिता चेह ममेति च । उक्तवत्यसि दुर्मेधे याच्यमाना मयासकृत् ।।"}, {"c": "1.145", "n": "28", "i": 5045, "v": "स्वर्गतो हि पिता वृद्धस्तथा माता चिरं तव । बान्धवा भूतपूर्वाश्च तत्र वासे तु का रतिः ।।"}, {"c": "1.145", "n": "29", "i": 5046, "v": "सोऽयं ते बन्धुकामाया अशृण्वन्त्या वचो मम । बन्धुप्रणाशः संप्राप्तो भृशं दुःखकरो मम ।।"}, {"c": "1.145", "n": "30", "i": 5047, "v": "अथ वा मद्विनाशोऽयं न हि शक्ष्यामि कंचन । परित्यक्तुमहं बन्धुं स्वयं जीवन्नृशंसवत् ।।"}, {"c": "1.145", "n": "31", "i": 5048, "v": "सहधर्मचरीं दान्तां नित्यं मातृसमां मम । सखायं विहितां देवैर्नित्यं परमिकां गतिम् ।।"}, {"c": "1.145", "n": "32", "i": 5049, "v": "मात्रा पित्रा च विहितां सदा गार्हस्थ्यभागिनीम् । वरयित्वा यथान्यायं मन्त्रवत्परिणीय च ।।"}, {"c": "1.145", "n": "33", "i": 5050, "v": "कुलीनां शीलसंपन्नामपत्यजननीं मम । त्वामहं जीवितस्यार्थे साध्वीमनपकारिणीम् । परित्यक्तुं न शक्ष्यामि भार्यां नित्यमनुव्रताम् ।।"}, {"c": "1.145", "n": "34", "i": 5051, "v": "कुत एव परित्यक्तुं सुतां शक्ष्याम्यहं स्वयम् । बालामप्राप्तवयसमजातव्यञ्जनाकृतिम् ।।"}, {"c": "1.145", "n": "35", "i": 5052, "v": "भर्तुरर्थाय निक्षिप्तां न्यासं धात्रा महात्मना । यस्यां दौहित्रजाँल्लोकानाशंसे पितृभिः सह । स्वयमुत्पाद्य तां बालां कथमुत्स्रष्टुमुत्सहे ।।"}, {"c": "1.145", "n": "36", "i": 5053, "v": "मन्यन्ते केचिदधिकं स्नेहं पुत्रे पितुर्नराः । कन्यायां नैव तु पुनर्मम तुल्यावुभौ मतौ ।।"}, {"c": "1.145", "n": "37", "i": 5054, "v": "यस्मिँल्लोकाः प्रसूतिश्च स्थिता नित्यमथो सुखम् । अपापां तामहं बालां कथमुत्स्रष्टुमुत्सहे ।।"}, {"c": "1.145", "n": "38", "i": 5055, "v": "आत्मानमपि चोत्सृज्य तप्स्ये प्रेतवशं गतः । त्यक्ता ह्येते मया व्यक्तं नेह शक्ष्यन्ति जीवितुम् ।।"}, {"c": "1.145", "n": "39", "i": 5056, "v": "एषां चान्यतमत्यागो नृशंसो गर्हितो बुधैः । आत्मत्यागे कृते चेमे मरिष्यन्ति मया विना ।।"}, {"c": "1.145", "n": "40", "i": 5057, "v": "स कृच्छ्रामहमापन्नो न शक्तस्तर्तुमापदम् । अहो धिक्कां गतिं त्वद्य गमिष्यामि सबान्धवः । सर्वैः सह मृतं श्रेयो न तु मे जीवितं क्षमम् ।।"}, {"c": "1.146", "t": "ब्राह्मण्युवाच ।"}, {"c": "1.146", "n": "1", "i": 5058, "v": "न संतापस्त्वया कार्यः प्राकृतेनेव कर्हिचित् । न हि संतापकालोऽयं वैद्यस्य तव विद्यते ।।"}, {"c": "1.146", "n": "2", "i": 5059, "v": "अवश्यं निधनं सर्वैर्गन्तव्यमिह मानवैः । अवश्यभाविन्यर्थे वै संतापो नेह विद्यते ।।"}, {"c": "1.146", "n": "3", "i": 5060, "v": "भार्या पुत्रोऽथ दुहिता सर्वमात्मार्थमिष्यते । व्यथां जहि सुबुद्ध्या त्वं स्वयं यास्यामि तत्र वै ।।"}, {"c": "1.146", "n": "4", "i": 5061, "v": "एतद्धि परमं नार्याः कार्यं लोके सनातनम् । प्राणानपि परित्यज्य यद्भर्तृहितमाचरेत् ।।"}, {"c": "1.146", "n": "5", "i": 5062, "v": "तच्च तत्र कृतं कर्म तवापीह सुखावहम् । भवत्यमुत्र चाक्षय्यं लोकेऽस्मिंश्च यशस्करम् ।।"}, {"c": "1.146", "n": "6", "i": 5063, "v": "एष चैव गुरुर्धर्मो यं प्रवक्षाम्यहं तव । अर्थश्च तव धर्मश्च भूयानत्र प्रदृश्यते ।।"}, {"c": "1.146", "n": "7", "i": 5064, "v": "यदर्थमिष्यते भार्या प्राप्तः सोऽर्थस्त्वया मयि । कन्या चैव कुमारश्च कृताहमनृणा त्वया ।।"}, {"c": "1.146", "n": "8", "i": 5065, "v": "समर्थः पोषणे चासि सुतयो रक्षणे तथा । न त्वहं सुतयोः शक्ता तथा रक्षणपोषणे ।।"}, {"c": "1.146", "n": "9", "i": 5066, "v": "मम हि त्वद्विहीनायाः सर्वकामा न आपदः । कथं स्यातां सुतौ बालौ भवेयं च कथं त्वहम् ।।"}, {"c": "1.146", "n": "10", "i": 5067, "v": "कथं हि विधवानाथा बालपुत्रा विना त्वया । मिथुनं जीवयिष्यामि स्थिता साधुगते पथि ।।"}, {"c": "1.146", "n": "11", "i": 5068, "v": "अहंकृतावलिप्तैश्च प्रार्थ्यमानामिमां सुताम् । अयुक्तैस्तव संबन्धे कथं शक्ष्यामि रक्षितुम् ।।"}, {"c": "1.146", "n": "12", "i": 5069, "v": "उत्सृष्टमामिषं भूमौ प्रार्थयन्ति यथा खगाः । प्रार्थयन्ति जनाः सर्वे वीरहीनां तथा स्त्रियम् ।।"}, {"c": "1.146", "n": "13", "i": 5070, "v": "साहं विचाल्यमाना वै प्रार्थ्यमाना दुरात्मभिः । स्थातुं पथि न शक्ष्यामि सज्जनेष्टे द्विजोत्तम ।।"}, {"c": "1.146", "n": "14", "i": 5071, "v": "कथं तव कुलस्यैकामिमां बालामसंस्कृताम् । पितृपैतामहे मार्गे नियोक्तुमहमुत्सहे ।।"}, {"c": "1.146", "n": "15", "i": 5072, "v": "कथं शक्ष्यामि बालेऽस्मिन्गुणानाधातुमीप्षितान् । अनाथे सर्वतो लुप्ते यथा त्वं धर्मदर्शिवान् ।।"}, {"c": "1.146", "n": "16", "i": 5073, "v": "इमामपि च ते बालामनाथां परिभूय माम् । अनर्हाः प्रार्थयिष्यन्ति शूद्रा वेदश्रुतिं यथा ।।"}, {"c": "1.146", "n": "17", "i": 5074, "v": "तां चेदहं न दित्सेयं त्वद्गुणैरुपबृंहिताम् । प्रमथ्यैनां हरेयुस्ते हविर्ध्वाङ्क्षा इवाध्वरात् ।।"}, {"c": "1.146", "n": "18", "i": 5075, "v": "संप्रेक्षमाणा पुत्रं ते नानुरूपमिवात्मनः । अनर्हवशमापन्नामिमां चापि सुतां तव ।।"}, {"c": "1.146", "n": "19", "i": 5076, "v": "अवज्ञाता च लोकस्य तथात्मानमजानती । अवलिप्तैर्नरैर्ब्रह्मन्मरिष्यामि न संशयः ।।"}, {"c": "1.146", "n": "20", "i": 5077, "v": "तौ विहीनौ मया बालौ त्वया चैव ममात्मजौ । विनश्येतां न संदेहो मत्स्याविव जलक्षये ।।"}, {"c": "1.146", "n": "21", "i": 5078, "v": "त्रितयं सर्वथाप्येवं विनशिष्यत्यसंशयम् । त्वया विहीनं तस्मात्त्वं मां परित्यक्तुमर्हसि ।।"}, {"c": "1.146", "n": "22", "i": 5079, "v": "व्युष्टिरेषा परा स्त्रीणां पूर्वं भर्तुः परा गतिः । न तु ब्राह्मण पुत्राणां विषये परिवर्तितुम् ।।"}, {"c": "1.146", "n": "23", "i": 5080, "v": "परित्यक्तः सुतश्चायं दुहितेयं तथा मया । बान्धवाश्च परित्यक्तास्त्वदर्थं जीवितं च मे ।।"}, {"c": "1.146", "n": "24", "i": 5081, "v": "यज्ञैस्तपोभिर्नियमैर्दानैश्च विविधैस्तथा । विशिष्यते स्त्रिया भर्तुर्नित्यं प्रियहिते स्थितिः ।।"}, {"c": "1.146", "n": "25", "i": 5082, "v": "तदिदं यच्चिकीर्षामि धर्म्यं परमसंमतम् । इष्टं चैव हितं चैव तव चैव कुलस्य च ।।"}, {"c": "1.146", "n": "26", "i": 5083, "v": "इष्टानि चाप्यपत्यानि द्रव्याणि सुहृदः प्रियाः । आपद्धर्मविमोक्षाय भार्या चापि सतां मतम् ।।"}, {"c": "1.146", "n": "27", "i": 5084, "v": "एकतो वा कुलं कृत्स्नमात्मा वा कुलवर्धन । न समं सर्वमेवेति बुधानामेष निश्चयः ।।"}, {"c": "1.146", "n": "28", "i": 5085, "v": "स कुरुष्व मया कार्यं तारयात्मानमात्मना । अनुजानीहि मामार्य सुतौ मे परिरक्ष च ।।"}, {"c": "1.146", "n": "29", "i": 5086, "v": "अवध्याः स्त्रिय इत्याहुर्धर्मज्ञा धर्मनिश्चये । धर्मज्ञान्राक्षसानाहुर्न हन्यात्स च मामपि ।।"}, {"c": "1.146", "n": "30", "i": 5087, "v": "निःसंशयो वधः पुंसां स्त्रीणां संशयितो वधः । अतो मामेव धर्मज्ञ प्रस्थापयितुमर्हसि ।।"}, {"c": "1.146", "n": "31", "i": 5088, "v": "भुक्तं प्रियाण्यवाप्तानि धर्मश्च चरितो मया । त्वत्प्रसूतिः प्रिया प्राप्ता न मां तप्स्यत्यजीवितम् ।।"}, {"c": "1.146", "n": "32", "i": 5089, "v": "जातपुत्रा च वृद्धा च प्रियकामा च ते सदा । समीक्ष्यैतदहं सर्वं व्यवसायं करोम्यतः ।।"}, {"c": "1.146", "n": "33", "i": 5090, "v": "उत्सृज्यापि च मामार्य वेत्स्यस्यन्यामपि स्त्रियम् । ततः प्रतिष्ठितो धर्मो भविष्यति पुनस्तव ।।"}, {"c": "1.146", "n": "34", "i": 5091, "v": "न चाप्यधर्मः कल्याण बहुपत्नीकता नृणाम् । स्त्रीणामधर्मः सुमहान्भर्तुः पूर्वस्य लङ्घने ।।"}, {"c": "1.146", "n": "35", "i": 5092, "v": "एतत्सर्वं समीक्ष्य त्वमात्मत्यागं च गर्हितम् । आत्मानं तारय मया कुलं चेमौ च दारकौ ।।"}, {"c": "1.146", "t": "वैशंपायन उवाच ।"}, {"c": "1.146", "n": "36", "i": 5093, "v": "एवमुक्तस्तया भर्ता तां समालिङ्ग्य भारत । मुमोच बाष्पं शनकैः सभार्यो भृशदुःखितः ।।"}, {"c": "1.147", "t": "वैशंपायन उवाच ।"}, {"c": "1.147", "n": "1", "i": 5094, "v": "तयोर्दुःखितयोर्वाक्यमतिमात्रं निशम्य तत् । भृशं दुःखपरीताङ्गी कन्या तावभ्यभाषत ।।"}, {"c": "1.147", "n": "2", "i": 5095, "v": "किमिदं भृशदुःखार्तौ रोरवीथो अनाथवत् । ममापि श्रूयतां किंचिच्छ्रुत्वा च क्रियतां क्षमम् ।।"}, {"c": "1.147", "n": "3", "i": 5096, "v": "धर्मतोऽहं परित्याज्या युवयोर्नात्र संशयः । त्यक्तव्यां मां परित्यज्य त्रातं सर्वं मयैकया ।।"}, {"c": "1.147", "n": "4", "i": 5097, "v": "इत्यर्थमिष्यतेऽपत्यं तारयिष्यति मामिति । तस्मिन्नुपस्थिते काले तरतं प्लववन्मया ।।"}, {"c": "1.147", "n": "5", "i": 5098, "v": "इह वा तारयेद्दुर्गादुत वा प्रेत्य तारयेत् । सर्वथा तारयेत्पुत्रः पुत्र इत्युच्यते बुधैः ।।"}, {"c": "1.147", "n": "6", "i": 5099, "v": "आकाङ्क्षन्ते च दौहित्रानपि नित्यं पितामहाः । तान्स्वयं वै परित्रास्ये रक्षन्ती जीवितं पितुः ।।"}, {"c": "1.147", "n": "7", "i": 5100, "v": "भ्राता च मम बालोऽयं गते लोकममुं त्वयि । अचिरेणैव कालेन विनश्येत न संशयः ।।"}, {"c": "1.147", "n": "8", "i": 5101, "v": "तातेऽपि हि गते स्वर्गं विनष्टे च ममानुजे । पिण्डः पितॄणां व्युच्छिद्येत्तत्तेषामप्रियं भवेत् ।।"}, {"c": "1.147", "n": "9", "i": 5102, "v": "पित्रा त्यक्ता तथा मात्रा भ्रात्रा चाहमसंशयम् । दुःखाद्दुःखतरं प्राप्य म्रियेयमतथोचिता ।।"}, {"c": "1.147", "n": "10", "i": 5103, "v": "त्वयि त्वरोगे निर्मुक्ते माता भ्राता च मे शिशुः । संतानश्चैव पिण्डश्च प्रतिष्ठास्यत्यसंशयम् ।।"}, {"c": "1.147", "n": "11", "i": 5104, "v": "आत्मा पुत्रः सखा भार्या कृच्छ्रं तु दुहिता किल । स कृच्छ्रान्मोचयात्मानं मां च धर्मेण योजय ।।"}, {"c": "1.147", "n": "12", "i": 5105, "v": "अनाथा कृपणा बाला यत्रक्वचनगामिनी । भविष्यामि त्वया तात विहीना कृपणा बत ।।"}, {"c": "1.147", "n": "13", "i": 5106, "v": "अथ वाहं करिष्यामि कुलस्यास्य विमोक्षणम् । फलसंस्था भविष्यामि कृत्वा कर्म सुदुष्करम् ।।"}, {"c": "1.147", "n": "14", "i": 5107, "v": "अथ वा यास्यसे तत्र त्यक्त्वा मां द्विजसत्तम । पीडिताहं भविष्यामि तदवेक्षस्व मामपि ।।"}, {"c": "1.147", "n": "15", "i": 5108, "v": "तदस्मदर्थं धर्मार्थं प्रसवार्थं च सत्तम । आत्मानं परिरक्षस्व त्यक्तव्यां मां च संत्यज ।।"}, {"c": "1.147", "n": "16", "i": 5109, "v": "अवश्यकरणीयेऽर्थे मा त्वां कालोऽत्यगादयम् । त्वया दत्तेन तोयेन भविष्यति हितं च मे ।।"}, {"c": "1.147", "n": "17", "i": 5110, "v": "किं न्वतः परमं दुःखं यद्वयं स्वर्गते त्वयि । याचमानाः परादन्नं परिधावेमहि श्ववत् ।।"}, {"c": "1.147", "n": "18", "i": 5111, "v": "त्वयि त्वरोगे निर्मुक्ते क्लेशादस्मात्सबान्धवे । अमृते वसती लोके भविष्यामि सुखान्विता ।।"}, {"c": "1.147", "n": "19", "i": 5112, "v": "एवं बहुविधं तस्या निशम्य परिदेवितम् । पिता माता च सा चैव कन्या प्ररुरुदुस्त्रयः ।।"}, {"c": "1.147", "n": "20", "i": 5113, "v": "ततः प्ररुदितान्सर्वान्निशम्याथ सुतस्तयोः । उत्फुल्लनयनो बालः कलमव्यक्तमब्रवीत् ।।"}, {"c": "1.147", "n": "21", "i": 5114, "v": "मा रोदीस्तात मा मातर्मा स्वसस्त्वमिति ब्रुवन् । प्रहसन्निव सर्वांस्तानेकैकं सोऽपसर्पति ।।"}, {"c": "1.147", "n": "22", "i": 5115, "v": "ततः स तृणमादाय प्रहृष्टः पुनरब्रवीत् । अनेन तं हनिष्यामि राक्षसं पुरुषादकम् ।।"}, {"c": "1.147", "n": "23", "i": 5116, "v": "तथापि तेषां दुःखेन परीतानां निशम्य तत् । बालस्य वाक्यमव्यक्तं हर्षः समभवन्महान् ।।"}, {"c": "1.147", "n": "24", "i": 5117, "v": "अयं काल इति ज्ञात्वा कुन्ती समुपसृत्य तान् । गतासूनमृतेनेव जीवयन्तीदमब्रवीत् ।।"}, {"c": "1.148", "t": "कुन्त्युवाच ।"}, {"c": "1.148", "n": "1", "i": 5118, "v": "कुतोमूलमिदं दुःखं ज्ञातुमिच्छामि तत्त्वतः । विदित्वा अपकर्षेयं शक्यं चेदपकर्षितुम् ।।"}, {"c": "1.148", "t": "ब्राह्मण उवाच ।"}, {"c": "1.148", "n": "2", "i": 5119, "v": "उपपन्नं सतामेतद्यद्ब्रवीषि तपोधने । न तु दुःखमिदं शक्यं मानुषेण व्यपोहितुम् ।।"}, {"c": "1.148", "n": "3", "i": 5120, "v": "समीपे नगरस्यास्य बको वसति राक्षसः । ईशो जनपदस्यास्य पुरस्य च महाबलः ।।"}, {"c": "1.148", "n": "4", "i": 5121, "v": "पुष्टो मानुषमांसेन दुर्बुद्धिः पुरुषादकः । रक्षत्यसुरराण्नित्यमिमं जनपदं बली ।।"}, {"c": "1.148", "n": "5", "i": 5122, "v": "नगरं चैव देशं च रक्षोबलसमन्वितः । तत्कृते परचक्राच्च भूतेभ्यश्च न नो भयम् ।।"}, {"c": "1.148", "n": "6", "i": 5123, "v": "वेतनं तस्य विहितं शालिवाहस्य भोजनम् । महिषौ पुरुषश्चैको यस्तदादाय गच्छति ।।"}, {"c": "1.148", "n": "7", "i": 5124, "v": "एकैकश्चैव पुरुषस्तत्प्रयच्छति भोजनम् । स वारो बहुभिर्वर्षैर्भवत्यसुतरो नरैः ।।"}, {"c": "1.148", "n": "8", "i": 5125, "v": "तद्विमोक्षाय ये चापि यतन्ते पुरुषाः क्वचित् । सपुत्रदारांस्तान्हत्वा तद्रक्षो भक्षयत्युत ।।"}, {"c": "1.148", "n": "9", "i": 5126, "v": "वेत्रकीयगृहे राजा नायं नयमिहास्थितः । अनामयं जनस्यास्य येन स्यादद्य शाश्वतम् ।।"}, {"c": "1.148", "n": "10", "i": 5127, "v": "एतदर्हा वयं नूनं वसामो दुर्बलस्य ये । विषये नित्यमुद्विग्नाः कुराजानमुपाश्रिताः ।।"}, {"c": "1.148", "n": "11", "i": 5128, "v": "ब्राह्मणाः कस्य वक्तव्याः कस्य वा छन्दचारिणः । गुणैरेते हि वास्यन्ते कामगाः पक्षिणो यथा ।।"}, {"c": "1.148", "n": "12", "i": 5129, "v": "राजानं प्रथमं विन्देत्ततो भार्यां ततो धनम् । त्रयस्य संचये चास्य ज्ञातीन्पुत्रांश्च धारयेत् ।।"}, {"c": "1.148", "n": "13", "i": 5130, "v": "विपरीतं मया चेदं त्रयं सर्वमुपार्जितम् । त इमामापदं प्राप्य भृशं तप्स्यामहे वयम् ।।"}, {"c": "1.148", "n": "14", "i": 5131, "v": "सोऽयमस्माननुप्राप्तो वारः कुलविनाशनः । भोजनं पुरुषश्चैकः प्रदेयं वेतनं मया ।।"}, {"c": "1.148", "n": "15", "i": 5132, "v": "न च मे विद्यते वित्तं संक्रेतुं पुरुषं क्वचित् । सुहृज्जनं प्रदातुं च न शक्ष्यामि कथंचन । गतिं चापि न पश्यामि तस्मान्मोक्षाय रक्षसः ।।"}, {"c": "1.148", "n": "16", "i": 5133, "v": "सोऽहं दुःखार्णवे मग्नो महत्यसुतरे भृशम् । सहैवैतैर्गमिष्यामि बान्धवैरद्य राक्षसम् । ततो नः सहितन्क्षुद्रः सर्वानेवोपभोक्ष्यति ।।"}, {"c": "1.149", "t": "कुन्त्युवाच ।"}, {"c": "1.149", "n": "1", "i": 5134, "v": "न विषादस्त्वया कार्यो भयादस्मात्कथंचन । उपायः परिदृष्टोऽत्र तस्मान्मोक्षाय रक्षसः ।।"}, {"c": "1.149", "n": "2", "i": 5135, "v": "एकस्तव सुतो बालः कन्या चैका तपस्विनी । न ते तयोस्तथा पत्न्या गमनं तत्र रोचये ।।"}, {"c": "1.149", "n": "3", "i": 5136, "v": "मम पञ्च सुता ब्रह्मंस्तेषामेको गमिष्यति । त्वदर्थं बलिमादाय तस्य पापस्य रक्षसः ।।"}, {"c": "1.149", "t": "ब्राह्मण उवाच ।"}, {"c": "1.149", "n": "4", "i": 5137, "v": "नाहमेतत्करिष्यामि जीवितार्थी कथंचन । ब्राह्मणस्यातिथेश्चैव स्वार्थे प्राणैर्वियोजनम् ।।"}, {"c": "1.149", "n": "5", "i": 5138, "v": "न त्वेतदकुलीनासु नाधर्मिष्ठासु विद्यते । यद्ब्राह्मणार्थे विसृजेदात्मानमपि चात्मजम् ।।"}, {"c": "1.149", "n": "6", "i": 5139, "v": "आत्मनस्तु मया श्रेयो बोद्धव्यमिति रोचये । ब्रह्मवध्यात्मवध्या वा श्रेय आत्मवधो मम ।।"}, {"c": "1.149", "n": "7", "i": 5140, "v": "ब्रह्मवध्या परं पापं निष्कृतिर्नात्र विद्यते । अबुद्धिपूर्वं कृत्वापि श्रेय आत्मवधो मम ।।"}, {"c": "1.149", "n": "8", "i": 5141, "v": "न त्वहं वधमाकाङ्क्षे स्वयमेवात्मनः शुभे । परैः कृते वधे पापं न किंचिन्मयि विद्यते ।।"}, {"c": "1.149", "n": "9", "i": 5142, "v": "अभिसंधिकृते तस्मिन्ब्राह्मणस्य वधे मया । निष्कृतिं न प्रपश्यामि नृशंसं क्षुद्रमेव च ।।"}, {"c": "1.149", "n": "10", "i": 5143, "v": "आगतस्य गृहे त्यागस्तथैव शरणार्थिनः । याचमानस्य च वधो नृशंसं परमं मतम् ।।"}, {"c": "1.149", "n": "11", "i": 5144, "v": "कुर्यान्न निन्दितं कर्म न नृशंसं कदाचन । इति पूर्वे महात्मान आपद्धर्मविदो विदुः ।।"}, {"c": "1.149", "n": "12", "i": 5145, "v": "श्रेयांस्तु सहदारस्य विनाशोऽद्य मम स्वयम् । ब्राह्मणस्य वधं नाहमनुमंस्ये कथंचन ।।"}, {"c": "1.149", "t": "कुन्त्युवाच ।"}, {"c": "1.149", "n": "13", "i": 5146, "v": "ममाप्येषा मतिर्ब्रह्मन्विप्रा रक्ष्या इति स्थिरा । न चाप्यनिष्टः पुत्रो मे यदि पुत्रशतं भवेत् ।।"}, {"c": "1.149", "n": "14", "i": 5147, "v": "न चासौ राक्षसः शक्तो मम पुत्रविनाशने । वीर्यवान्मन्त्रसिद्धश्च तेजस्वी च सुतो मम ।।"}, {"c": "1.149", "n": "15", "i": 5148, "v": "राक्षसाय च तत्सर्वं प्रापयिष्यति भोजनम् । मोक्षयिष्यति चात्मानमिति मे निश्चिता मतिः ।।"}, {"c": "1.149", "n": "16", "i": 5149, "v": "समागताश्च वीरेण दृष्टपूर्वाश्च राक्षसाः । बलवन्तो महाकाया निहताश्चाप्यनेकशः ।।"}, {"c": "1.149", "n": "17", "i": 5150, "v": "न त्विदं केषुचिद्ब्रह्मन्व्याहर्तव्यं कथंचन । विद्यार्थिनो हि मे पुत्रान्विप्रकुर्युः कुतूहलात् ।।"}, {"c": "1.149", "n": "18", "i": 5151, "v": "गुरुणा चाननुज्ञातो ग्राहयेद्यं सुतो मम । न स कुर्यात्तया कार्यं विद्ययेति सतां मतम् ।।"}, {"c": "1.149", "t": "वैशंपायन उवाच ।"}, {"c": "1.149", "n": "19", "i": 5152, "v": "एवमुक्तस्तु पृथया स विप्रो भार्यया सह । हृष्टः संपूजयामास तद्वाक्यममृतोपमम् ।।"}, {"c": "1.149", "n": "20", "i": 5153, "v": "ततः कुन्ती च विप्रश्च सहितावनिलात्मजम् । तमब्रूतां कुरुष्वेति स तथेत्यब्रवीच्च तौ ।।"}, {"c": "1.150", "t": "वैशंपायन उवाच ।"}, {"c": "1.150", "n": "1", "i": 5154, "v": "करिष्य इति भीमेन प्रतिज्ञाते तु भारत । आजग्मुस्ते ततः सर्वे भैक्षमादाय पाण्डवाः ।।"}, {"c": "1.150", "n": "2", "i": 5155, "v": "आकारेणैव तं ज्ञात्वा पाण्डुपुत्रो युधिष्ठिरः । रहः समुपविश्यैकस्ततः पप्रच्छ मातरम् ।।"}, {"c": "1.150", "n": "3", "i": 5156, "v": "किं चिकीर्षत्ययं कर्म भीमो भीमपराक्रमः । भवत्यनुमते कच्चिदयं कर्तुमिहेच्छति ।।"}, {"c": "1.150", "t": "कुन्त्युवाच ।"}, {"c": "1.150", "n": "4", "i": 5157, "v": "ममैव वचनादेष करिष्यति परंतपः । ब्राह्मणार्थे महत्कृत्यं मोष्काय नगरस्य च ।।"}, {"c": "1.150", "t": "युधिष्ठिर उवाच ।"}, {"c": "1.150", "n": "5", "i": 5158, "v": "किमिदं साहसं तीक्ष्णं भवत्या दुष्कृतं कृतम् । परित्यागं हि पुत्रस्य न प्रशंसन्ति साधवः ।।"}, {"c": "1.150", "n": "6", "i": 5159, "v": "कथं परसुतस्यार्थे स्वसुतं त्यक्तुमिच्छसि । लोकवृत्तिविरुद्धं वै पुत्रत्यागात्कृतं त्वया ।।"}, {"c": "1.150", "n": "7", "i": 5160, "v": "यस्य बाहू समाश्रित्य सुखं सर्वे स्वपामहे । राज्यं चापहृतं क्षुद्रैराजिहीर्षामहे पुनः ।।"}, {"c": "1.150", "n": "8", "i": 5161, "v": "यस्य दुर्योधनो वीर्यं चिन्तयन्नमितौजसः । न शेते वसतीः सर्वा दुःखाच्छकुनिना सह ।।"}, {"c": "1.150", "n": "9", "i": 5162, "v": "यस्य वीरस्य वीर्येण मुक्ता जतुगृहाद्वयम् । अन्येभ्यश्चैव पापेभ्यो निहतश्च पुरोचनः ।।"}, {"c": "1.150", "n": "10", "i": 5163, "v": "यस्य वीर्यं समाश्रित्य वसुपूर्णां वसुंधराम् । इमां मन्यामहे प्राप्तां निहत्य धृतराष्ट्रजान् ।।"}, {"c": "1.150", "n": "11", "i": 5164, "v": "तस्य व्यवसितस्त्यागो बुद्धिमास्थाय कां त्वया । कच्चिन्न दुःखैर्बुद्धिस्ते विप्लुता गतचेतसः ।।"}, {"c": "1.150", "t": "कुन्त्युवाच ।"}, {"c": "1.150", "n": "12", "i": 5165, "v": "युधिष्ठिर न संतापः कार्यः प्रति वृकोदरम् । न चायं बुद्धिदौर्बल्याद्व्यवसायः कृतो मया ।।"}, {"c": "1.150", "n": "13", "i": 5166, "v": "इह विप्रस्य भवने वयं पुत्र सुखोषिताः । तस्य प्रतिक्रिया तात मयेयं प्रसमीक्षिता । एतावानेव पुरुषः कृतं यस्मिन्न नश्यति ।।"}, {"c": "1.150", "n": "14", "i": 5167, "v": "दृष्ट्वा भीमस्य विक्रान्तं तदा जतुगृहे महत् । हिडिम्बस्य वधाच्चैव विश्वासो मे वृकोदरे ।।"}, {"c": "1.150", "n": "15", "i": 5168, "v": "बाह्वोर्बलं हि भीमस्य नागायुतसमं महत् । येन यूयं गजप्रख्या निर्व्यूढा वारणावतात् ।।"}, {"c": "1.150", "n": "16", "i": 5169, "v": "वृकोदरबलो नान्यो न भूतो न भविष्यति । योऽभ्युदीयाद्युधि श्रेष्ठमपि वज्रधरं स्वयम् ।।"}, {"c": "1.150", "n": "17", "i": 5170, "v": "जातमात्रः पुरा चैष ममाङ्कात्पतितो गिरौ । शरीरगौरवात्तस्य शिला गात्रैर्विचूर्णिता ।।"}, {"c": "1.150", "n": "18", "i": 5171, "v": "तदहं प्रज्ञया स्मृत्वा बलं भीमस्य पाण्डव । प्रतीकारं च विप्रस्य ततः कृतवती मतिम् ।।"}, {"c": "1.150", "n": "19", "i": 5172, "v": "नेदं लोभान्न चाज्ञानान्न च मोहाद्विनिश्चितम् । बुद्धिपूर्वं तु धर्मस्य व्यवसायः कृतो मया ।।"}, {"c": "1.150", "n": "20", "i": 5173, "v": "अर्थौ द्वावपि निष्पन्नौ युधिष्ठिर भविष्यतः । प्रतीकारश्च वासस्य धर्मश्च चरितो महान् ।।"}, {"c": "1.150", "n": "21", "i": 5174, "v": "यो ब्राह्मणस्य साहाय्यं कुर्यादर्थेषु कर्हिचित् । क्षत्रियः स शुभाँल्लोकान्प्राप्नुयादिति मे श्रुतम् ।।"}, {"c": "1.150", "n": "22", "i": 5175, "v": "क्षत्रियः क्षत्रियस्यैव कुर्वाणो वधमोक्षणम् । विपुलां कीर्तिमाप्नोति लोकेऽस्मिंश्च परत्र च ।।"}, {"c": "1.150", "n": "23", "i": 5176, "v": "वैश्यस्यैव तु साहाय्यं कुर्वाणः क्षत्रियो युधि । स सर्वेष्वपि लोकेषु प्रजा रञ्जयते ध्रुवम् ।।"}, {"c": "1.150", "n": "24", "i": 5177, "v": "शूद्रं तु मोक्षयन्राजा शरणार्थिनमागतम् । प्राप्नोतीह कुले जन्म सद्रव्ये राजसत्कृते ।।"}, {"c": "1.150", "n": "25", "i": 5178, "v": "एवं स भगवान्व्यासः पुरा कौरवनन्दन । प्रोवाच सुतरां प्राज्ञस्तस्मादेतच्चिकीर्षितम् ।।"}, {"c": "1.150", "t": "युधिष्ठिर उवाच ।"}, {"c": "1.150", "n": "26", "i": 5179, "v": "उपपन्नमिदं मातस्त्वया यद्बुद्धिपूर्वकम् । आर्तस्य ब्राह्मणस्यैवमनुक्रोशादिदं कृतम् । ध्रुवमेष्यति भीमोऽयं निहत्य पुरुषादकम् ।।"}, {"c": "1.150", "n": "27", "i": 5180, "v": "यथा त्विदं न विन्देयुर्नरा नगरवासिनः । तथायं ब्राह्मणो वाच्यः परिग्राह्यश्च यत्नतः ।।"}, {"c": "1.151", "t": "वैशंपायन उवाच ।"}, {"c": "1.151", "n": "1", "i": 5181, "v": "ततो रात्र्यां व्यतीतायामन्नमादाय पाण्डवः । भीमसेनो ययौ तत्र यत्रासौ पुरुषादकः ।।"}, {"c": "1.151", "n": "2", "i": 5182, "v": "आसाद्य तु वनं तस्य रक्षसः पाण्डवो बली । आजुहाव ततो नाम्ना तदन्नमुपयोजयन् ।।"}, {"c": "1.151", "n": "3", "i": 5183, "v": "ततः स राक्षसः श्रुत्वा भीमसेनस्य तद्वचः । आजगाम सुसंक्रुद्धो यत्र भीमो व्यवस्थितः ।।"}, {"c": "1.151", "n": "4", "i": 5184, "v": "महाकायो महावेगो दारयन्निव मेदिनीम् । त्रिशिखां भृकुटिं कृत्वा संदश्य दशनच्छदम् ।।"}, {"c": "1.151", "n": "5", "i": 5185, "v": "भुञ्जानमन्नं तं दृष्ट्वा भीमसेनं स राक्षसः । विवृत्य नयने क्रुद्ध इदं वचनमब्रवीत् ।।"}, {"c": "1.151", "n": "6", "i": 5186, "v": "कोऽयमन्नमिदं भुङ्क्ते मदर्थमुपकल्पितम् । पश्यतो मम दुर्बुद्धिर्यियासुर्यमसादनम् ।।"}, {"c": "1.151", "n": "7", "i": 5187, "v": "भीमसेनस्तु तच्छ्रुत्वा प्रहसन्निव भारत । राक्षसं तमनादृत्य भुङ्क्त एव पराङ्मुखः ।।"}, {"c": "1.151", "n": "8", "i": 5188, "v": "ततः स भैरवं कृत्वा समुद्यम्य करावुभौ । अभ्यद्रवद्भीमसेनं जिघांसुः पुरुषादकः ।।"}, {"c": "1.151", "n": "9", "i": 5189, "v": "तथापि परिभूयैनं नेक्षमाणो वृकोदरः । राक्षसं भुङ्क्त एवान्नं पाण्डवः परवीरहा ।।"}, {"c": "1.151", "n": "10", "i": 5190, "v": "अमर्षेण तु संपूर्णः कुन्तीपुत्रस्य राक्षसः । जघान पृष्ठं पाणिभ्यामुभाभ्यां पृष्ठतः स्थितः ।।"}, {"c": "1.151", "n": "11", "i": 5191, "v": "तथा बलवता भीमः पाणिभ्यां भृशमाहतः । नैवावलोकयामास राक्षसं भुङ्क्त एव सः ।।"}, {"c": "1.151", "n": "12", "i": 5192, "v": "ततः स भूयः संक्रुद्धो वृक्षमादाय राक्षसः । ताडयिष्यंस्तदा भीमं पुनरभ्यद्रवद्बली ।।"}, {"c": "1.151", "n": "13", "i": 5193, "v": "ततो भीमः शनैर्भुक्त्वा तदन्नं पुरुषर्षभः । वार्युपस्पृश्य संहृष्टस्तस्थौ युधि महाबलः ।।"}, {"c": "1.151", "n": "14", "i": 5194, "v": "क्षिप्तं क्रुद्धेन तं वृक्षं प्रतिजग्राह वीर्यवान् । सव्येन पाणिना भीमः प्रहसन्निव भारत ।।"}, {"c": "1.151", "n": "15", "i": 5195, "v": "ततः स पुनरुद्यम्य वृक्षान्बहुविधान्बली । प्राहिणोद्भीमसेनाय तस्मै भीमश्च पाण्डवः ।।"}, {"c": "1.151", "n": "16", "i": 5196, "v": "तद्वृक्षयुद्धमभवन्महीरुहविनाशनम् । घोररूपं महाराज बकपाण्डवयोर्महत् ।।"}, {"c": "1.151", "n": "17", "i": 5197, "v": "नाम विश्राव्य तु बकः समभिद्रुत्य पाण्डवम् । भुजाभ्यां परिजग्राह भीमसेनं महाबलम् ।।"}, {"c": "1.151", "n": "18", "i": 5198, "v": "भीमसेनोऽपि तद्रक्षः परिरभ्य महाभुजः । विस्फुरन्तं महावेगं विचकर्ष बलाद्बली ।।"}, {"c": "1.151", "n": "19", "i": 5199, "v": "स कृष्यमाणो भीमेन कर्षमाणश्च पाण्डवम् । समयुज्यत तीव्रेण श्रमेण पुरुषादकः ।।"}, {"c": "1.151", "n": "20", "i": 5200, "v": "तयोर्वेगेन महता पृथिवी समकम्पत । पादपांश्च महाकायांश्चूर्णयामासतुस्तदा ।।"}, {"c": "1.151", "n": "21", "i": 5201, "v": "हीयमानं तु तद्रक्षः समीक्ष्य भरतर्षभ । निष्पिष्य भूमौ पाणिभ्यां समाजघ्ने वृकोदरः ।।"}, {"c": "1.151", "n": "22", "i": 5202, "v": "ततोऽस्य जानुना पृष्ठमवपीड्य बलादिव । बाहुना परिजग्राह दक्षिणेन शिरोधराम् ।।"}, {"c": "1.151", "n": "23", "i": 5203, "v": "सव्येन च कटीदेशे गृह्य वाससि पाण्डवः । तद्रक्षो द्विगुणं चक्रे नदन्तं भैरवान्रवान् ।।"}, {"c": "1.151", "n": "24", "i": 5204, "v": "ततोऽस्य रुधिरं वक्त्रात्प्रादुरासीद्विशां पते । भज्यमानस्य भीमेन तस्य घोरस्य रक्षसः ।।"}, {"c": "1.152", "t": "वैशंपायन उवाच ।"}, {"c": "1.152", "n": "1", "i": 5205, "v": "तेन शब्देन वित्रस्तो जनस्तस्याथ रक्षसः । निष्पपात गृहाद्राजन्सहैव परिचारिभिः ।।"}, {"c": "1.152", "n": "2", "i": 5206, "v": "तान्भीतान्विगतज्ञानान्भीमः प्रहरतां वरः । सान्त्वयामास बलवान्समये च न्यवेशयत् ।।"}, {"c": "1.152", "n": "3", "i": 5207, "v": "न हिंस्या मानुषा भूयो युष्माभिरिह कर्हिचित् । हिंसतां हि वधः शीघ्रमेवमेव भवेदिति ।।"}, {"c": "1.152", "n": "4", "i": 5208, "v": "तस्य तद्वचनं श्रुत्वा तानि रक्षांसि भारत । एवमस्त्विति तं प्राहुर्जगृहुः समयं च तम् ।।"}, {"c": "1.152", "n": "5", "i": 5209, "v": "ततः प्रभृति रक्षांसि तत्र सौम्यानि भारत । नगरे प्रत्यदृश्यन्त नरैर्नगरवासिभिः ।।"}, {"c": "1.152", "n": "6", "i": 5210, "v": "ततो भीमस्तमादाय गतासुं पुरुषादकम् । द्वारदेशे विनिक्षिप्य जगामानुपलक्षितः ।।"}, {"c": "1.152", "n": "7", "i": 5211, "v": "ततः स भीमस्तं हत्वा गत्वा ब्राह्मणवेश्म तत् । आचचक्षे यथावृत्तं राज्ञः सर्वमशेषतः ।।"}, {"c": "1.152", "n": "8", "i": 5212, "v": "ततो नरा विनिष्क्रान्ता नगरात्काल्यमेव तु । ददृशुर्निहतं भूमौ राक्षसं रुधिरोक्षितम् ।।"}, {"c": "1.152", "n": "9", "i": 5213, "v": "तमद्रिकूटसदृशं विनिकीर्णं भयावहम् । एकचक्रां ततो गत्वा प्रवृत्तिं प्रददुः परे ।।"}, {"c": "1.152", "n": "10", "i": 5214, "v": "ततः सहस्रशो राजन्नरा नगरवासिनः । तत्राजग्मुर्बकं द्रष्टुं सस्त्रीवृद्धकुमारकाः ।।"}, {"c": "1.152", "n": "11", "i": 5215, "v": "ततस्ते विस्मिताः सर्वे कर्म दृष्ट्वातिमानुषम् । दैवतान्यर्चयां चक्रुः सर्व एव विशां पते ।।"}, {"c": "1.152", "n": "12", "i": 5216, "v": "ततः प्रगणयामासुः कस्य वारोऽद्य भोजने । ज्ञात्वा चागम्य तं विप्रं पप्रच्छुः सर्व एव तत् ।।"}, {"c": "1.152", "n": "13", "i": 5217, "v": "एवं पृष्टस्तु बहुशो रक्षमाणश्च पाण्डवान् । उवाच नागरान्सर्वानिदं विप्रर्षभस्तदा ।।"}, {"c": "1.152", "n": "14", "i": 5218, "v": "आज्ञापितं मामशने रुदन्तं सह बन्धुभिः । ददर्श ब्राह्मणः कश्चिन्मन्त्रसिद्धो महाबलः ।।"}, {"c": "1.152", "n": "15", "i": 5219, "v": "परिपृच्छ्य स मां पूर्वं परिक्लेशं पुरस्य च । अब्रवीद्ब्राह्मणश्रेष्ठ आश्वास्य प्रहसन्निव ।।"}, {"c": "1.152", "n": "16", "i": 5220, "v": "प्रापयिष्याम्यहं तस्मै इदमन्नं दुरात्मने । मन्निमित्तं भयं चापि न कार्यमिति वीर्यवान् ।।"}, {"c": "1.152", "n": "17", "i": 5221, "v": "स तदन्नमुपादाय गतो बकवनं प्रति । तेन नूनं भवेदेतत्कर्म लोकहितं कृतम् ।।"}, {"c": "1.152", "n": "18", "i": 5222, "v": "ततस्ते ब्राह्मणाः सर्वे क्षत्रियाश्च सुविस्मिताः । वैश्याः शूद्राश्च मुदिताश्चक्रुर्ब्रह्ममहं तदा ।।"}, {"c": "1.152", "n": "19", "i": 5223, "v": "ततो जानपदाः सर्वे आजग्मुर्नगरं प्रति । तदद्भुततमं द्रष्टुं पार्थास्तत्रैव चावसन् ।।"}, {"c": "1.153", "t": "जनमेजय उवाच ।"}, {"c": "1.153", "n": "1", "i": 5224, "v": "ते तथा पुरुषव्याघ्रा निहत्य बकराक्षसम् । अत ऊर्ध्वं ततो ब्रह्मन्किमकुर्वत पाण्डवाः ।।"}, {"c": "1.153", "t": "वैशंपायन उवाच ।"}, {"c": "1.153", "n": "2", "i": 5225, "v": "तत्रैव न्यवसन्राजन्निहत्य बकराक्षसम् । अधीयानाः परं ब्रह्म ब्राह्मणस्य निवेशने ।।"}, {"c": "1.153", "n": "3", "i": 5226, "v": "ततः कतिपयाहस्य ब्राह्मणः संशितव्रतः । प्रतिश्रयार्थं तद्वेश्म ब्राह्मणस्याजगाम ह ।।"}, {"c": "1.153", "n": "4", "i": 5227, "v": "स सम्यक्पूजयित्वा तं विद्वान्विप्रर्षभस्तदा । ददौ प्रतिश्रयं तस्मै सदा सर्वातिथिव्रती ।।"}, {"c": "1.153", "n": "5", "i": 5228, "v": "ततस्ते पाण्डवाः सर्वे सह कुन्त्या नरर्षभाः । उपासां चक्रिरे विप्रं कथयानं कथास्तदा ।।"}, {"c": "1.153", "n": "6", "i": 5229, "v": "कथयामास देशान्स तीर्थानि विविधानि च । राज्ञां च विविधाश्चर्याः पुराणि विविधानि च ।।"}, {"c": "1.153", "n": "7", "i": 5230, "v": "स तत्राकथयद्विप्रः कथान्ते जनमेजय । पाञ्चालेष्वद्भुताकारं याज्ञसेन्याः स्वयंवरम् ।।"}, {"c": "1.153", "n": "8", "i": 5231, "v": "धृष्टद्युम्नस्य चोत्पत्तिमुत्पत्तिं च शिखण्डिनः । अयोनिजत्वं कृष्णाया द्रुपदस्य महामखे ।।"}, {"c": "1.153", "n": "9", "i": 5232, "v": "तदद्भुततमं श्रुत्वा लोके तस्य महात्मनः । विस्तरेणैव पप्रच्छुः कथां तां पुरुषर्षभाः ।।"}, {"c": "1.153", "n": "10", "i": 5233, "v": "कथं द्रुपदपुत्रस्य धृष्टद्युम्नस्य पावकात् । वेदिमध्याच्च कृष्णायाः संभवः कथमद्भुतः ।।"}, {"c": "1.153", "n": "11", "i": 5234, "v": "कथं द्रोणान्महेष्वासात्सर्वाण्यस्त्राण्यशिक्षत । कथं प्रियसखायौ तौ भिन्नौ कस्य कृतेन च ।।"}, {"c": "1.153", "n": "12", "i": 5235, "v": "एवं तैश्चोदितो राजन्स विप्रः पुरुषर्षभैः । कथयामास तत्सर्वं द्रौपदीसंभवं तदा ।।"}, {"c": "1.154", "t": "ब्राह्मण उवाच ।"}, {"c": "1.154", "n": "1", "i": 5236, "v": "गङ्गाद्वारं प्रति महान्बभूवर्षिर्महातपाः । भरद्वाजो महाप्राज्ञः सततं संशितव्रतः ।।"}, {"c": "1.154", "n": "2", "i": 5237, "v": "सोऽभिषेक्तुं गतो गङ्गां पूर्वमेवागतां सतीम् । ददर्शाप्सरसं तत्र घृताचीमाप्लुतामृषिः ।।"}, {"c": "1.154", "n": "3", "i": 5238, "v": "तस्या वायुर्नदीतीरे वसनं व्यहरत्तदा । अपकृष्टाम्बरां दृष्ट्वा तामृषिश्चकमे ततः ।।"}, {"c": "1.154", "n": "4", "i": 5239, "v": "तस्यां संसक्तमनसः कौमारब्रह्मचारिणः । हृष्टस्य रेतश्चस्कन्द तदृषिर्द्रोण आदधे ।।"}, {"c": "1.154", "n": "5", "i": 5240, "v": "ततः समभवद्द्रोणः कुमारस्तस्य धीमतः । अध्यगीष्ट स वेदांश्च वेदाङ्गानि च सर्वशः ।।"}, {"c": "1.154", "n": "6", "i": 5241, "v": "भरद्वाजस्य तु सखा पृषतो नाम पार्थिवः । तस्यापि द्रुपदो नाम तदा समभवत्सुतः ।।"}, {"c": "1.154", "n": "7", "i": 5242, "v": "स नित्यमाश्रमं गत्वा द्रोणेन सह पार्षतः । चिक्रीडाध्ययनं चैव चकार क्षत्रियर्षभः ।।"}, {"c": "1.154", "n": "8", "i": 5243, "v": "ततस्तु पृषतेऽतीते स राजा द्रुपदोऽभवत् । द्रोणोऽपि रामं शुश्राव दित्सन्तं वसु सर्वशः ।।"}, {"c": "1.154", "n": "9", "i": 5244, "v": "वनं तु प्रस्थितं रामं भरद्वाजसुतोऽब्रवीत् । आगतं वित्तकामं मां विद्धि द्रोणं द्विजर्षभ ।।"}, {"c": "1.154", "t": "राम उवाच ।"}, {"c": "1.154", "n": "10", "i": 5245, "v": "शरीरमात्रमेवाद्य मयेदमवशेषितम् । अस्त्राणि वा शरीरं वा ब्रह्मन्नन्यतरं वृणु ।।"}, {"c": "1.154", "t": "द्रोण उवाच ।"}, {"c": "1.154", "n": "11", "i": 5246, "v": "अस्त्राणि चैव सर्वाणि तेषां संहारमेव च । प्रयोगं चैव सर्वेषां दातुमर्हति मे भवान् ।।"}, {"c": "1.154", "t": "ब्राह्मण उवाच ।"}, {"c": "1.154", "n": "12", "i": 5247, "v": "तथेत्युक्त्वा ततस्तस्मै प्रददौ भृगुनन्दनः । प्रतिगृह्य ततो द्रोणः कृतकृत्योऽभवत्तदा ।।"}, {"c": "1.154", "n": "13", "i": 5248, "v": "संप्रहृष्टमनाश्चापि रामात्परमसंमतम् । ब्रह्मास्त्रं समनुप्राप्य नरेष्वभ्यधिकोऽभवत् ।।"}, {"c": "1.154", "n": "14", "i": 5249, "v": "ततो द्रुपदमासाद्य भारद्वाजः प्रतापवान् । अब्रवीत्पुरुषव्याघ्रः सखायं विद्धि मामिति ।।"}, {"c": "1.154", "t": "द्रुपद उवाच ।"}, {"c": "1.154", "n": "15", "i": 5250, "v": "नाश्रोत्रियः श्रोत्रियस्य नारथी रथिनः सखा । नाराजा पार्थिवस्यापि सखिपूर्वं किमिष्यते ।।"}, {"c": "1.154", "t": "ब्राह्मण उवाच ।"}, {"c": "1.154", "n": "16", "i": 5251, "v": "स विनिश्चित्य मनसा पाञ्चाल्यं प्रति बुद्धिमान् । जगाम कुरुमुख्यानां नगरं नागसाह्वयम् ।।"}, {"c": "1.154", "n": "17", "i": 5252, "v": "तस्मै पौत्रान्समादाय वसूनि विविधानि च । प्राप्ताय प्रददौ भीष्मः शिष्यान्द्रोणाय धीमते ।।"}, {"c": "1.154", "n": "18", "i": 5253, "v": "द्रोणः शिष्यांस्ततः सर्वानिदं वचनमब्रवीत् । समानीय तदा विद्वान्द्रुपदस्यासुखाय वै ।।"}, {"c": "1.154", "n": "19", "i": 5254, "v": "आचार्यवेतनं किंचिद्धृदि संपरिवर्तते । कृतास्त्रैस्तत्प्रदेयं स्यात्तदृतं वदतानघाः ।।"}, {"c": "1.154", "n": "20", "i": 5255, "v": "यदा च पाण्डवाः सर्वे कृतास्त्राः कृतनिश्रमाः । ततो द्रोणोऽब्रवीद्भूयो वेतनार्थमिदं वचः ।।"}, {"c": "1.154", "n": "21", "i": 5256, "v": "पार्षतो द्रुपदो नाम छत्रवत्यां नरेश्वरः । तस्यापकृष्य तद्राज्यं मम शीघ्रं प्रदीयताम् ।।"}, {"c": "1.154", "n": "22", "i": 5257, "v": "ततः पाण्डुसुताः पञ्च निर्जित्य द्रुपदं युधि । द्रोणाय दर्शयामासुर्बद्ध्वा ससचिवं तदा ।।"}, {"c": "1.154", "t": "द्रोण उवाच ।"}, {"c": "1.154", "n": "23", "i": 5258, "v": "प्रार्थयामि त्वया सख्यं पुनरेव नराधिप । अराजा किल नो राज्ञः सखा भवितुमर्हति ।।"}, {"c": "1.154", "n": "24", "i": 5259, "v": "अतः प्रयतितं राज्ये यज्ञसेन मया तव । राजासि दक्षिणे कूले भागीरथ्याहमुत्तरे ।।"}, {"c": "1.154", "t": "ब्राह्मण उवाच ।"}, {"c": "1.154", "n": "25", "i": 5260, "v": "असत्कारः स सुमहान्मुहूर्तमपि तस्य तु । न व्येति हृदयाद्राज्ञो दुर्मनाः स कृशोऽभवत् ।।"}, {"c": "1.155", "t": "ब्राह्मण उवाच ।"}, {"c": "1.155", "n": "1", "i": 5261, "v": "अमर्षी द्रुपदो राजा कर्मसिद्धान्द्विजर्षभान् । अन्विच्छन्परिचक्राम ब्राह्मणावसथान्बहून् ।।"}, {"c": "1.155", "n": "2", "i": 5262, "v": "पुत्रजन्म परीप्सन्वै शोकोपहतचेतनः । नास्ति श्रेष्ठं ममापत्यमिति नित्यमचिन्तयत् ।।"}, {"c": "1.155", "n": "3", "i": 5263, "v": "जातान्पुत्रान्स निर्वेदाद्धिग्बन्धूनिति चाब्रवीत् । निःश्वासपरमश्चासीद्द्रोणं प्रतिचिकीर्षया ।।"}, {"c": "1.155", "n": "4", "i": 5264, "v": "प्रभावं विनयं शिक्षां द्रोणस्य चरितानि च । क्षात्रेण च बलेनास्य चिन्तयन्नान्वपद्यत । प्रतिकर्तुं नृपश्रेष्ठो यतमानोऽपि भारत ।।"}, {"c": "1.155", "n": "5", "i": 5265, "v": "अभितः सोऽथ कल्माषीं गङ्गाकूले परिभ्रमन् । ब्राह्मणावसथं पुण्यमाससाद महीपतिः ।।"}, {"c": "1.155", "n": "6", "i": 5266, "v": "तत्र नास्नातकः कश्चिन्न चासीदव्रती द्विजः । तथैव नामहाभागः सोऽपश्यत्संशितव्रतौ ।।"}, {"c": "1.155", "n": "7", "i": 5267, "v": "याजोपयाजौ ब्रह्मर्षी शाम्यन्तौ पृषतात्मजः । संहिताध्ययने युक्तौ गोत्रतश्चापि काश्यपौ ।।"}, {"c": "1.155", "n": "8", "i": 5268, "v": "तारणे युक्तरूपौ तौ ब्राह्मणावृषिसत्तमौ । स तावामन्त्रयामास सर्वकामैरतन्द्रितः ।।"}, {"c": "1.155", "n": "9", "i": 5269, "v": "बुद्ध्वा तयोर्बलं बुद्धिं कनीयांसमुपह्वरे । प्रपेदे छन्दयन्कामैरुपयाजं धृतव्रतम् ।।"}, {"c": "1.155", "n": "10", "i": 5270, "v": "पादशुश्रूषणे युक्तः प्रियवाक्सर्वकामदः । अर्हयित्वा यथान्यायमुपयाजमुवाच सः ।।"}, {"c": "1.155", "n": "11", "i": 5271, "v": "येन मे कर्मणा ब्रह्मन्पुत्रः स्याद्द्रोणमृत्यवे । उपयाज कृते तस्मिन्गवां दातास्मि तेऽर्बुदम् ।।"}, {"c": "1.155", "n": "12", "i": 5272, "v": "यद्वा तेऽन्यद्द्विजश्रेष्ठ मनसः सुप्रियं भवेत् । सर्वं तत्ते प्रदाताहं न हि मेऽस्त्यत्र संशयः ।।"}, {"c": "1.155", "n": "13", "i": 5273, "v": "इत्युक्तो नाहमित्येवं तमृषिः प्रत्युवाच ह । आराधयिष्यन्द्रुपदः स तं पर्यचरत्पुनः ।।"}, {"c": "1.155", "n": "14", "i": 5274, "v": "ततः संवत्सरस्यान्ते द्रुपदं स द्विजोत्तमः । उपयाजोऽब्रवीद्राजन्काले मधुरया गिरा ।।"}, {"c": "1.155", "n": "15", "i": 5275, "v": "ज्येष्ठो भ्राता ममागृह्णाद्विचरन्वननिर्झरे । अपरिज्ञातशौचायां भूमौ निपतितं फलम् ।।"}, {"c": "1.155", "n": "16", "i": 5276, "v": "तदपश्यमहं भ्रातुरसांप्रतमनुव्रजन् । विमर्शं संकरादाने नायं कुर्यात्कथंचन ।।"}, {"c": "1.155", "n": "17", "i": 5277, "v": "दृष्ट्वा फलस्य नापश्यद्दोषा येऽस्यानुबन्धिकाः । विविनक्ति न शौचं यः सोऽन्यत्रापि कथं भवेत् ।।"}, {"c": "1.155", "n": "18", "i": 5278, "v": "संहिताध्ययनं कुर्वन्वसन्गुरुकुले च यः । भैक्षमुच्छिष्टमन्येषां भुङ्क्ते चापि सदा सदा । कीर्तयन्गुणमन्नानामघृणी च पुनः पुनः ।।"}, {"c": "1.155", "n": "19", "i": 5279, "v": "तमहं फलार्थिनं मन्ये भ्रातरं तर्कचक्षुषा । तं वै गच्छस्व नृपते स त्वां संयाजयिष्यति ।।"}, {"c": "1.155", "n": "20", "i": 5280, "v": "जुगुप्समानो नृपतिर्मनसेदं विचिन्तयन् । उपयाजवचः श्रुत्वा नृपतिः सर्वधर्मवित् । अभिसंपूज्य पूजार्हमृषिं याजमुवाच ह ।।"}, {"c": "1.155", "n": "21", "i": 5281, "v": "अयुतानि ददान्यष्टौ गवां याजय मां विभो । द्रोणवैराभिसंतप्तं त्वं ह्लादयितुमर्हसि ।।"}, {"c": "1.155", "n": "22", "i": 5282, "v": "स हि ब्रह्मविदां श्रेष्ठो ब्रह्मास्त्रे चाप्यनुत्तमः । तस्माद्द्रोणः पराजैषीन्मां वै स सखिविग्रहे ।।"}, {"c": "1.155", "n": "23", "i": 5283, "v": "क्षत्रियो नास्ति तुल्योऽस्य पृथिव्यां कश्चिदग्रणीः । कौरवाचार्यमुख्यस्य भारद्वाजस्य धीमतः ।।"}, {"c": "1.155", "n": "24", "i": 5284, "v": "द्रोणस्य शरजालानि प्राणिदेहहराणि च । षडरत्नि धनुश्चास्य दृश्यतेऽप्रतिमं महत् ।।"}, {"c": "1.155", "n": "25", "i": 5285, "v": "स हि ब्राह्मणवेगेन क्षात्रं वेगमसंशयम् । प्रतिहन्ति महेष्वासो भारद्वाजो महामनाः ।।"}, {"c": "1.155", "n": "26", "i": 5286, "v": "क्षत्रोच्छेदाय विहितो जामदग्न्य इवास्थितः । तस्य ह्यस्त्रबलं घोरमप्रसह्यं नरैर्भुवि ।।"}, {"c": "1.155", "n": "27", "i": 5287, "v": "ब्राह्ममुच्चारयंस्तेजो हुताहुतिरिवानलः । समेत्य स दहत्याजौ क्षत्रं ब्रह्मपुरःसरः । ब्रह्मक्षत्रे च विहिते ब्रह्मतेजो विशिष्यते ।।"}, {"c": "1.155", "n": "28", "i": 5288, "v": "सोऽहं क्षत्रबलाद्धीनो ब्रह्मतेजः प्रपेदिवान् । द्रोणाद्विशिष्टमासाद्य भवन्तं ब्रह्मवित्तमम् ।।"}, {"c": "1.155", "n": "29", "i": 5289, "v": "द्रोणान्तकमहं पुत्रं लभेयं युधि दुर्जयम् । तत्कर्म कुरु मे याज निर्वपाम्यर्बुदं गवाम् ।।"}, {"c": "1.155", "n": "30", "i": 5290, "v": "तथेत्युक्त्वा तु तं याजो याज्यार्थमुपकल्पयत् । गुर्वर्थ इति चाकाममुपयाजमचोदयत् । याजो द्रोणविनाशाय प्रतिजज्ञे तथा च सः ।।"}, {"c": "1.155", "n": "31", "i": 5291, "v": "ततस्तस्य नरेन्द्रस्य उपयाजो महातपाः । आचख्यौ कर्म वैतानं तदा पुत्रफलाय वै ।।"}, {"c": "1.155", "n": "32", "i": 5292, "v": "स च पुत्रो महावीर्यो महातेजा महाबलः । इष्यते यद्विधो राजन्भविता ते तथाविधः ।।"}, {"c": "1.155", "n": "33", "i": 5293, "v": "भारद्वाजस्य हन्तारं सोऽभिसंधाय भूमिपः । आजह्रे तत्तथा सर्वं द्रुपदः कर्मसिद्धये ।।"}, {"c": "1.155", "n": "34", "i": 5294, "v": "याजस्तु हवनस्यान्ते देवीमाह्वापयत्तदा । प्रैहि मां राज्ञि पृषति मिथुनं त्वामुपस्थितम् ।।"}, {"c": "1.155", "t": "देव्युवाच ।"}, {"c": "1.155", "n": "35", "i": 5295, "v": "अवलिप्तं मे मुखं ब्रह्मन्पुण्यान्गन्धान्बिभर्मि च । सुतार्थेनोपरुद्धास्मि तिष्ठ याज मम प्रिये ।।"}, {"c": "1.155", "t": "याज उवाच ।"}, {"c": "1.155", "n": "36", "i": 5296, "v": "याजेन श्रपितं हव्यमुपयाजेन मन्त्रितम् । कथं कामं न संदध्यात्सा त्वं विप्रैहि तिष्ठ वा ।।"}, {"c": "1.155", "t": "ब्राह्मण उवाच ।"}, {"c": "1.155", "n": "37", "i": 5297, "v": "एवमुक्ते तु याजेन हुते हविषि संस्कृते । उत्तस्थौ पावकात्तस्मात्कुमारो देवसंनिभः ।।"}, {"c": "1.155", "n": "38", "i": 5298, "v": "ज्वालावर्णो घोररूपः किरीटी वर्म चोत्तमम् । बिभ्रत्सखड्गः सशरो धनुष्मान्विनदन्मुहुः ।।"}, {"c": "1.155", "n": "39", "i": 5299, "v": "सोऽध्यारोहद्रथवरं तेन च प्रययौ तदा । ततः प्रणेदुः पाञ्चालाः प्रहृष्टाः साधु साध्विति ।।"}, {"c": "1.155", "n": "40", "i": 5300, "v": "भयापहो राजपुत्रः पाञ्चालानां यशस्करः । राज्ञः शोकापहो जात एष द्रोणवधाय वै । इत्युवाच महद्भूतमदृश्यं खेचरं तदा ।।"}, {"c": "1.155", "n": "41", "i": 5301, "v": "कुमारी चापि पाञ्चाली वेदिमध्यात्समुत्थिता । सुभगा दर्शनीयाङ्गी वेदिमध्या मनोरमा ।।"}, {"c": "1.155", "n": "42", "i": 5302, "v": "श्यामा पद्मपलाशाक्षी नीलकुञ्चितमूर्धजा । मानुषं विग्रहं कृत्वा साक्षादमरवर्णिनी ।।"}, {"c": "1.155", "n": "43", "i": 5303, "v": "नीलोत्पलसमो गन्धो यस्याः क्रोशात्प्रवायति । या बिभर्ति परं रूपं यस्या नास्त्युपमा भुवि ।।"}, {"c": "1.155", "n": "44", "i": 5304, "v": "तां चापि जातां सुश्रोणीं वागुवाचाशरीरिणी । सर्वयोषिद्वरा कृष्णा क्षयं क्षत्रं निनीषति ।।"}, {"c": "1.155", "n": "45", "i": 5305, "v": "सुरकार्यमियं काले करिष्यति सुमध्यमा । अस्या हेतोः क्षत्रियाणां महदुत्पत्स्यते भयम् ।।"}, {"c": "1.155", "n": "46", "i": 5306, "v": "तच्छ्रुत्वा सर्वपाञ्चालाः प्रणेदुः सिंहसंघवत् । न चैतान्हर्षसंपूर्णानियं सेहे वसुंधरा ।।"}, {"c": "1.155", "n": "47", "i": 5307, "v": "तौ दृष्ट्वा पृषती याजं प्रपेदे वै सुतार्थिनी । न वै मदन्यां जननीं जानीयातामिमाविति ।।"}, {"c": "1.155", "n": "48", "i": 5308, "v": "तथेत्युवाच तां याजो राज्ञः प्रियचिकीर्षया । तयोश्च नामनी चक्रुर्द्विजाः संपूर्णमानसाः ।।"}, {"c": "1.155", "n": "49", "i": 5309, "v": "धृष्टत्वादतिधृष्णुत्वाद्धर्माद्द्युत्संभवादपि । धृष्टद्युम्नः कुमारोऽयं द्रुपदस्य भवत्विति ।।"}, {"c": "1.155", "n": "50", "i": 5310, "v": "कृष्णेत्येवाब्रुवन्कृष्णां कृष्णाभूत्सा हि वर्णतः । तथा तन्मिथुनं जज्ञे द्रुपदस्य महामखे ।।"}, {"c": "1.155", "n": "51", "i": 5311, "v": "धृष्टद्युम्नं तु पाञ्चाल्यमानीय स्वं विवेशनम् । उपाकरोदस्त्रहेतोर्भारद्वाजः प्रतापवान् ।।"}, {"c": "1.155", "n": "52", "i": 5312, "v": "अमोक्षणीयं दैवं हि भावि मत्वा महामतिः । तथा तत्कृतवान्द्रोण आत्मकीर्त्यनुरक्षणात् ।।"}, {"c": "1.156", "t": "वैशंपायन उवाच ।"}, {"c": "1.156", "n": "1", "i": 5313, "v": "एतच्छ्रुत्वा तु कौन्तेयाः शल्यविद्धा इवाभवन् । सर्वे चास्वस्थमनसो बभूवुस्ते महारथाः ।।"}, {"c": "1.156", "n": "2", "i": 5314, "v": "ततः कुन्ती सुतान्दृष्ट्वा विभ्रान्तान्गतचेतसः । युधिष्ठिरमुवाचेदं वचनं सत्यवादिनी ।।"}, {"c": "1.156", "n": "3", "i": 5315, "v": "चिररात्रोषिताः स्मेह ब्राह्मणस्य निवेशने । रममाणाः पुरे रम्ये लब्धभैक्षा युधिष्ठिर ।।"}, {"c": "1.156", "n": "4", "i": 5316, "v": "यानीह रमणीयानि वनान्युपवनानि च । सर्वाणि तानि दृष्टानि पुनः पुनररिंदम ।।"}, {"c": "1.156", "n": "5", "i": 5317, "v": "पुनर्दृष्टानि तान्येव प्रीणयन्ति न नस्तथा । भैक्षं च न तथा वीर लभ्यते कुरुनन्दन ।।"}, {"c": "1.156", "n": "6", "i": 5318, "v": "ते वयं साधु पाञ्चालान्गच्छाम यदि मन्यसे । अपूर्वदर्शनं तात रमणीयं भविष्यति ।।"}, {"c": "1.156", "n": "7", "i": 5319, "v": "सुभिक्षाश्चैव पाञ्चालाः श्रूयन्ते शत्रुकर्शन । यज्ञसेनश्च राजासौ ब्रह्मण्य इति शुश्रुमः ।।"}, {"c": "1.156", "n": "8", "i": 5320, "v": "एकत्र चिरवासो हि क्षमो न च मतो मम । ते तत्र साधु गच्छामो यदि त्वं पुत्र मन्यसे ।।"}, {"c": "1.156", "t": "युधिष्ठिर उवाच ।"}, {"c": "1.156", "n": "9", "i": 5321, "v": "भवत्या यन्मतं कार्यं तदस्माकं परं हितम् । अनुजांस्तु न जानामि गच्छेयुर्नेति वा पुनः ।।"}, {"c": "1.156", "t": "वैशंपायन उवाच ।"}, {"c": "1.156", "n": "10", "i": 5322, "v": "ततः कुन्ती भीमसेनमर्जुनं यमजौ तथा । उवाच गमनं ते च तथेत्येवाब्रुवंस्तदा ।।"}, {"c": "1.156", "n": "11", "i": 5323, "v": "तत आमन्त्र्य तं विप्रं कुन्ती राजन्सुतैः सह । प्रतस्थे नगरीं रम्यां द्रुपदस्य महात्मनः ।।"}, {"c": "1.157", "t": "वैशंपायन उवाच ।"}, {"c": "1.157", "n": "1", "i": 5324, "v": "वसत्सु तेषु प्रच्छन्नं पाण्डवेषु महात्मसु । आजगामाथ तान्द्रष्टुं व्यासः सत्यवतीसुतः ।।"}, {"c": "1.157", "n": "2", "i": 5325, "v": "तमागतमभिप्रेक्ष्य प्रत्युद्गम्य परंतपाः । प्रणिपत्याभिवाद्यैनं तस्थुः प्राञ्जलयस्तदा ।।"}, {"c": "1.157", "n": "3", "i": 5326, "v": "समनुज्ञाप्य तान्सर्वानासीनान्मुनिरब्रवीत् । प्रसन्नः पूजितः पार्थैः प्रीतिपूर्वमिदं वचः ।।"}, {"c": "1.157", "n": "4", "i": 5327, "v": "अपि धर्मेण वर्तध्वं शास्त्रेण च परंतपाः । अपि विप्रेषु वः पूजा पूजार्हेषु न हीयते ।।"}, {"c": "1.157", "n": "5", "i": 5328, "v": "अथ धर्मार्थवद्वाक्यमुक्त्वा स भगवानृषिः । विचित्राश्च कथास्तास्ताः पुनरेवेदमब्रवीत् ।।"}, {"c": "1.157", "n": "6", "i": 5329, "v": "आसीत्तपोवने काचिदृषेः कन्या महात्मनः । विलग्नमध्या सुश्रोणी सुभ्रूः सर्वगुणान्विता ।।"}, {"c": "1.157", "n": "7", "i": 5330, "v": "कर्मभिः स्वकृतैः सा तु दुर्भगा समपद्यत । नाध्यगच्छत्पतिं सा तु कन्या रूपवती सती ।।"}, {"c": "1.157", "n": "8", "i": 5331, "v": "तपस्तप्तुमथारेभे पत्यर्थमसुखा ततः । तोषयामास तपसा सा किलोग्रेण शंकरम् ।।"}, {"c": "1.157", "n": "9", "i": 5332, "v": "तस्याः स भगवांस्तुष्टस्तामुवाच तपस्विनीम् । वरं वरय भद्रं ते वरदोऽस्मीति भामिनि ।।"}, {"c": "1.157", "n": "10", "i": 5333, "v": "अथेश्वरमुवाचेदमात्मनः सा वचो हितम् । पतिं सर्वगुणोपेतमिच्छामीति पुनः पुनः ।।"}, {"c": "1.157", "n": "11", "i": 5334, "v": "तामथ प्रत्युवाचेदमीशानो वदतां वरः । पञ्च ते पतयो भद्रे भविष्यन्तीति शंकरः ।।"}, {"c": "1.157", "n": "12", "i": 5335, "v": "प्रतिब्रुवन्तीमेकं मे पतिं देहीति शंकरम् । पुनरेवाब्रवीद्देव इदं वचनमुत्तमम् ।।"}, {"c": "1.157", "n": "13", "i": 5336, "v": "पञ्चकृत्वस्त्वया उक्तः पतिं देहीत्यहं पुनः । देहमन्यं गतायास्ते यथोक्तं तद्भविष्यति ।।"}, {"c": "1.157", "n": "14", "i": 5337, "v": "द्रुपदस्य कुले जाता कन्या सा देवरूपिणी । निर्दिष्टा भवतां पत्नी कृष्णा पार्षत्यनिन्दिता ।।"}, {"c": "1.157", "n": "15", "i": 5338, "v": "पाञ्चालनगरं तस्मात्प्रविशध्वं महाबलाः । सुखिनस्तामनुप्राप्य भविष्यथ न संशयः ।।"}, {"c": "1.157", "n": "16", "i": 5339, "v": "एवमुक्त्वा महाभागः पाण्डवानां पितामहः । पार्थानामन्त्र्य कुन्तीं च प्रातिष्ठत महातपाः ।।"}, {"c": "1.158", "t": "वैशंपायन उवाच ।"}, {"c": "1.158", "n": "1", "i": 5340, "v": "ते प्रतस्थुः पुरस्कृत्य मातरं पुरुषर्षभाः । समैरुदङ्मुखैर्मार्गैर्यथोद्दिष्टं परंतपाः ।।"}, {"c": "1.158", "n": "2", "i": 5341, "v": "ते गच्छन्तस्त्वहोरात्रं तीर्थं सोमश्रवायणम् । आसेदुः पुरुषव्याघ्रा गङ्गायां पाण्डुनन्दनाः ।।"}, {"c": "1.158", "n": "3", "i": 5342, "v": "उल्मुकं तु समुद्यम्य तेषामग्रे धनंजयः । प्रकाशार्थं ययौ तत्र रक्षार्थं च महायशाः ।।"}, {"c": "1.158", "n": "4", "i": 5343, "v": "तत्र गङ्गाजले रम्ये विविक्ते क्रीडयन्स्त्रियः । ईर्ष्युर्गन्धर्वराजः स्म जलक्रीडामुपागतः ।।"}, {"c": "1.158", "n": "5", "i": 5344, "v": "शब्दं तेषां स शुश्राव नदीं समुपसर्पताम् । तेन शब्देन चाविष्टश्चुक्रोध बलवद्बली ।।"}, {"c": "1.158", "n": "6", "i": 5345, "v": "स दृष्ट्वा पाण्डवांस्तत्र सह मात्रा परंतपान् । विस्फारयन्धनुर्घोरमिदं वचनमब्रवीत् ।।"}, {"c": "1.158", "n": "7", "i": 5346, "v": "संध्या संरज्यते घोरा पूर्वरात्रागमेषु या । अशीतिभिस्त्रुटैर्हीनं तं मुहूर्तं प्रचक्षते ।।"}, {"c": "1.158", "n": "8", "i": 5347, "v": "विहितं कामचाराणां यक्षगन्धर्वरक्षसाम् । शेषमन्यन्मनुष्याणां कामचारमिह स्मृतम् ।।"}, {"c": "1.158", "n": "9", "i": 5348, "v": "लोभात्प्रचारं चरतस्तासु वेलासु वै नरान् । उपक्रान्ता निगृह्णीमो राक्षसैः सह बालिशान् ।।"}, {"c": "1.158", "n": "10", "i": 5349, "v": "ततो रात्रौ प्राप्नुवतो जलं ब्रह्मविदो जनाः । गर्हयन्ति नरान्सर्वान्बलस्थान्नृपतीनपि ।।"}, {"c": "1.158", "n": "11", "i": 5350, "v": "आरात्तिष्ठत मा मह्यं समीपमुपसर्पत । कस्मान्मां नाभिजानीत प्राप्तं भागीरथीजलम् ।।"}, {"c": "1.158", "n": "12", "i": 5351, "v": "अङ्गारपर्णं गन्धर्वं वित्त मां स्वबलाश्रयम् । अहं हि मानी चेर्ष्युश्च कुबेरस्य प्रियः सखा ।।"}, {"c": "1.158", "n": "13", "i": 5352, "v": "अङ्गारपर्णमिति च ख्यातं वनमिदं मम । अनु गङ्गां च वाकां च चित्रं यत्र वसाम्यहम् ।।"}, {"c": "1.158", "n": "14", "i": 5353, "v": "न कुणपाः शृङ्गिणो वा न देवा न च मानुषाः । इदं समुपसर्पन्ति तत्किं समुपसर्पथ ।।"}, {"c": "1.158", "t": "अर्जुन उवाच ।"}, {"c": "1.158", "n": "15", "i": 5354, "v": "समुद्रे हिमवत्पार्श्वे नद्यामस्यां च दुर्मते । रात्रावहनि संधौ च कस्य कॢप्तः परिग्रहः ।।"}, {"c": "1.158", "n": "16", "i": 5355, "v": "वयं च शक्तिसंपन्ना अकाले त्वामधृष्णुमः । अशक्ता हि क्षणे क्रूरे युष्मानर्चन्ति मानवाः ।।"}, {"c": "1.158", "n": "17", "i": 5356, "v": "पुरा हिमवतश्चैषा हेमशृङ्गाद्विनिःसृता । गङ्गा गत्वा समुद्राम्भः सप्तधा प्रतिपद्यते ।।"}, {"c": "1.158", "n": "18", "i": 5357, "v": "इयं भूत्वा चैकवप्रा शुचिराकाशगा पुनः । देवेषु गङ्गा गन्धर्व प्राप्नोत्यलकनन्दताम् ।।"}, {"c": "1.158", "n": "19", "i": 5358, "v": "तथा पितॄन्वैतरणी दुस्तरा पापकर्मभिः । गङ्गा भवति गन्धर्व यथा द्वैपायनोऽब्रवीत् ।।"}, {"c": "1.158", "n": "20", "i": 5359, "v": "असंबाधा देवनदी स्वर्गसंपादनी शुभा । कथमिच्छसि तां रोद्धुं नैष धर्मः सनातनः ।।"}, {"c": "1.158", "n": "21", "i": 5360, "v": "अनिवार्यमसंबाधं तव वाचा कथं वयम् । न स्पृशेम यथाकामं पुण्यं भागीरथीजलम् ।।"}, {"c": "1.158", "t": "वैशंपायन उवाच ।"}, {"c": "1.158", "n": "22", "i": 5361, "v": "अङ्गारपर्णस्तच्छ्रुत्वा क्रुद्ध आनम्य कार्मुकम् । मुमोच सायकान्दीप्तानहीनाशीविषानिव ।।"}, {"c": "1.158", "n": "23", "i": 5362, "v": "उल्मुकं भ्रामयंस्तूर्णं पाण्डवश्चर्म चोत्तमम् । व्यपोवाह शरांस्तस्य सर्वानेव धनंजयः ।।"}, {"c": "1.158", "t": "अर्जुन उवाच ।"}, {"c": "1.158", "n": "24", "i": 5363, "v": "बिभीषिकैषा गन्धर्व नास्त्रज्ञेषु प्रयुज्यते । अस्त्रज्ञेषु प्रयुक्तैषा फेनवत्प्रविलीयते ।।"}, {"c": "1.158", "n": "25", "i": 5364, "v": "मानुषानति गन्धर्वान्सर्वान्गन्धर्व लक्षये । तस्मादस्त्रेण दिव्येन योत्स्येऽहं न तु मायया ।।"}, {"c": "1.158", "n": "26", "i": 5365, "v": "पुरास्त्रमिदमाग्नेयं प्रादात्किल बृहस्पतिः । भरद्वाजस्य गन्धर्व गुरुपुत्रः शतक्रतोः ।।"}, {"c": "1.158", "n": "27", "i": 5366, "v": "भरद्वाजादग्निवेश्यो अग्निवेश्याद्गुरुर्मम । स त्विदं मह्यमददाद्द्रोणो ब्राह्मणसत्तमः ।।"}, {"c": "1.158", "t": "वैशंपायन उवाच ।"}, {"c": "1.158", "n": "28", "i": 5367, "v": "इत्युक्त्वा पाण्डवः क्रुद्धो गन्धर्वाय मुमोच ह । प्रदीप्तमस्त्रमाग्नेयं ददाहास्य रथं तु तत् ।।"}, {"c": "1.158", "n": "29", "i": 5368, "v": "विरथं विप्लुतं तं तु स गन्धर्वं महाबलम् । अस्त्रतेजःप्रमूढं च प्रपतन्तमवाङ्मुखम् ।।"}, {"c": "1.158", "n": "30", "i": 5369, "v": "शिरोरुहेषु जग्राह माल्यवत्सु धनंजयः । भ्रातॄन्प्रति चकर्षाथ सोऽस्त्रपातादचेतसम् ।।"}, {"c": "1.158", "n": "31", "i": 5370, "v": "युधिष्ठिरं तस्य भार्या प्रपेदे शरणार्थिनी । नाम्ना कुम्भीनसी नाम पतित्राणमभीप्सती ।।"}, {"c": "1.158", "t": "गन्धर्व्युवाच ।"}, {"c": "1.158", "n": "32", "i": 5371, "v": "त्राहि त्वं मां महाराज पतिं चेमं विमुञ्च मे । गन्धर्वीं शरणं प्राप्तां नाम्ना कुम्बीनसीं प्रभो ।।"}, {"c": "1.158", "t": "युधिष्ठिर उवाच ।"}, {"c": "1.158", "n": "33", "i": 5372, "v": "युद्धे जितं यशोहीनं स्त्रीनाथमपराक्रमम् । को नु हन्याद्रिपुं त्वादृङ्मुञ्चेमं रिपुसूदन ।।"}, {"c": "1.158", "t": "अर्जुन उवाच ।"}, {"c": "1.158", "n": "34", "i": 5373, "v": "अङ्गेमं प्रतिपद्यस्व गच्छ गन्धर्व मा शुचः । प्रदिशत्यभयं तेऽद्य कुरुराजो युधिष्ठिरः ।।"}, {"c": "1.158", "t": "गन्धर्व उवाच ।"}, {"c": "1.158", "n": "35", "i": 5374, "v": "जितोऽहं पूर्वकं नाम मुञ्चाम्यङ्गारपर्णताम् । न च श्लाघे बलेनाद्य न नाम्ना जनसंसदि ।।"}, {"c": "1.158", "n": "36", "i": 5375, "v": "साध्विमं लब्धवाँल्लाभं योऽहं दिव्यास्त्रधारिणम् । गान्धर्व्या मायया योद्धुमिच्छामि वयसा वरम् ।।"}, {"c": "1.158", "n": "37", "i": 5376, "v": "अस्त्राग्निना विचित्रोऽयं दग्धो मे रथ उत्तमः । सोऽहं चित्ररथो भूत्वा नाम्ना दग्धरथोऽभवम् ।।"}, {"c": "1.158", "n": "38", "i": 5377, "v": "संभृता चैव विद्येयं तपसेह पुरा मया । निवेदयिष्ये तामद्य प्राणदाया महात्मने ।।"}, {"c": "1.158", "n": "39", "i": 5378, "v": "संस्तम्भितं हि तरसा जितं शरणमागतम् । योऽरिं संयोजयेत्प्राणैः कल्याणं किं न सोऽर्हति ।।"}, {"c": "1.158", "n": "40", "i": 5379, "v": "चक्षुषी नाम विद्येयं यां सोमाय ददौ मनुः । ददौ स विश्वावसवे मह्यं विश्वावसुर्ददौ ।।"}, {"c": "1.158", "n": "41", "i": 5380, "v": "सेयं कापुरुषं प्राप्ता गुरुदत्ता प्रणश्यति । आगमोऽस्या मया प्रोक्तो वीर्यं प्रतिनिबोध मे ।।"}, {"c": "1.158", "n": "42", "i": 5381, "v": "यच्चक्षुषा द्रष्टुमिच्छेत्त्रिषु लोकेषु किंचन । तत्पश्येद्यादृशं चेच्छेत्तादृषं द्रष्टुमर्हति ।।"}, {"c": "1.158", "n": "43", "i": 5382, "v": "समानपद्ये षण्मासान्स्थितो विद्यां लभेदिमाम् । अनुनेष्याम्यहं विद्यां स्वयं तुभ्यं व्रते कृते ।।"}, {"c": "1.158", "n": "44", "i": 5383, "v": "विद्यया ह्यनया राजन्वयं नृभ्यो विशेषिताः । अविशिष्टाश्च देवानामनुभावप्रवर्तिताः ।।"}, {"c": "1.158", "n": "45", "i": 5384, "v": "गन्धर्वजानामश्वानामहं पुरुषसत्तम । भ्रातृभ्यस्तव पञ्चभ्यः पृथग्दाता शतं शतम् ।।"}, {"c": "1.158", "n": "46", "i": 5385, "v": "देवगन्धर्ववाहास्ते दिव्यगन्धा मनोगमाः । क्षीणाः क्षीणा भवन्त्येते न हीयन्ते च रंहसः ।।"}, {"c": "1.158", "n": "47", "i": 5386, "v": "पुरा कृतं महेन्द्रस्य वज्रं वृत्रनिबर्हणे । दशधा शतधा चैव तच्छीर्णं वृत्रमूर्धनि ।।"}, {"c": "1.158", "n": "48", "i": 5387, "v": "ततो भागीकृतो देवैर्वज्रभाग उपास्यते । लोके यत्साधनं किंचित्सा वै वज्रतनुः स्मृता ।।"}, {"c": "1.158", "n": "49", "i": 5388, "v": "वज्रपाणिर्ब्राह्मणः स्यात्क्षत्रं वज्ररथं स्मृतम् । वैश्या वै दानवज्राश्च कर्मवज्रा यवीयसः ।।"}, {"c": "1.158", "n": "50", "i": 5389, "v": "वज्रं क्षत्रस्य वाजिनो अवध्या वाजिनः स्मृताः । रथाङ्गं वडवा सूते सूताश्चाश्वेषु ये मताः ।।"}, {"c": "1.158", "n": "51", "i": 5390, "v": "कामवर्णाः कामजवाः कामतः समुपस्थिताः । इमे गन्धर्वजाः कामं पूरयिष्यन्ति ते हयाः ।।"}, {"c": "1.158", "t": "अर्जुन उवाच ।"}, {"c": "1.158", "n": "52", "i": 5391, "v": "यदि प्रीतेन वा दत्तं संशये जीवितस्य वा । विद्या वित्तं श्रुतं वापि न तद्गन्धर्व कामये ।।"}, {"c": "1.158", "t": "गन्धर्व उवाच ।"}, {"c": "1.158", "n": "53", "i": 5392, "v": "संयोगो वै प्रीतिकरः संसत्सु प्रतिदृश्यते । जीवितस्य प्रदानेन प्रीतो विद्यां ददामि ते ।।"}, {"c": "1.158", "n": "54", "i": 5393, "v": "त्वत्तो ह्यहं ग्रहीष्यामि अस्त्रमाग्नेयमुत्तमम् । तथैव सख्यं बीभत्सो चिराय भरतर्षभ ।।"}, {"c": "1.158", "t": "अर्जुन उवाच ।"}, {"c": "1.158", "n": "55", "i": 5394, "v": "त्वत्तोऽस्त्रेण वृणोम्यश्वान्संयोगः शाश्वतोऽस्तु नौ । सखे तद्ब्रूहि गन्धर्व युष्मभ्यो यद्भयं त्यजेत् ।।"}, {"c": "1.159", "t": "अर्जुन उवाच ।"}, {"c": "1.159", "n": "1", "i": 5395, "v": "कारणं ब्रूहि गन्धर्व किं तद्येन स्म धर्षिताः । यान्तो ब्रह्मविदः सन्तः सर्वे रात्रावरिंदम ।।"}, {"c": "1.159", "t": "गन्धर्व उवाच ।"}, {"c": "1.159", "n": "2", "i": 5396, "v": "अनग्नयोऽनाहुतयो न च विप्रपुरस्कृताः । यूयं ततो धर्षिताः स्थ मया पाण्डवनन्दन ।।"}, {"c": "1.159", "n": "3", "i": 5397, "v": "यक्षराक्षसगन्धर्वाः पिशाचोरगमानवाः । विस्तरं कुरुवंशस्य श्रीमतः कथयन्ति ते ।।"}, {"c": "1.159", "n": "4", "i": 5398, "v": "नारदप्रभृतीनां च देवर्षीणां मया श्रुतम् । गुणान्कथयतां वीर पूर्वेषां तव धीमताम् ।।"}, {"c": "1.159", "n": "5", "i": 5399, "v": "स्वयं चापि मया दृष्टश्चरता सागराम्बराम् । इमां वसुमतीं कृत्स्नां प्रभावः स्वकुलस्य ते ।।"}, {"c": "1.159", "n": "6", "i": 5400, "v": "वेदे धनुषि चाचार्यमभिजानामि तेऽर्जुन । विश्रुतं त्रिषु लोकेषु भारद्वाजं यशस्विनम् ।।"}, {"c": "1.159", "n": "7", "i": 5401, "v": "धर्मं वायुं च शक्रं च विजानाम्यश्विनौ तथा । पाण्डुं च कुरुशार्दूल षडेतान्कुलवर्धनान् । पितॄनेतानहं पार्थ देवमानुषसत्तमान् ।।"}, {"c": "1.159", "n": "8", "i": 5402, "v": "दिव्यात्मानो महात्मानः सर्वशस्त्रभृतां वराः । भवन्तो भ्रातरः शूराः सर्वे सुचरितव्रताः ।।"}, {"c": "1.159", "n": "9", "i": 5403, "v": "उत्तमां तु मनोबुद्धिं भवतां भावितात्मनाम् । जानन्नपि च वः पार्थ कृतवानिह धर्षणाम् ।।"}, {"c": "1.159", "n": "10", "i": 5404, "v": "स्त्रीसकाशे च कौरव्य न पुमान्क्षन्तुमर्हति । धर्षणामात्मनः पश्यन्बाहुद्रविणमाश्रितः ।।"}, {"c": "1.159", "n": "11", "i": 5405, "v": "नक्तं च बलमस्माकं भूय एवाभिवर्धते । यतस्ततो मां कौन्तेय सदारं मन्युराविशत् ।।"}, {"c": "1.159", "n": "12", "i": 5406, "v": "सोऽहं त्वयेह विजितः संख्ये तापत्यवर्धन । येन तेनेह विधिना कीर्त्यमानं निबोध मे ।।"}, {"c": "1.159", "n": "13", "i": 5407, "v": "ब्रह्मचर्यं परो धर्मः स चापि नियतस्त्वयि । यस्मात्तस्मादहं पार्थ रणेऽस्मिन्विजितस्त्वया ।।"}, {"c": "1.159", "n": "14", "i": 5408, "v": "यस्तु स्यात्क्षत्रियः कश्चित्कामवृत्तः परंतप । नक्तं च युधि युध्येत न स जीवेत्कथंचन ।।"}, {"c": "1.159", "n": "15", "i": 5409, "v": "यस्तु स्यात्कामवृत्तोऽपि राजा तापत्य संगरे । जयेन्नक्तंचरान्सर्वान्स पुरोहितधूर्गतः ।।"}, {"c": "1.159", "n": "16", "i": 5410, "v": "तस्मात्तापत्य यत्किंचिन्नृणां श्रेय इहेप्सितम् । तस्मिन्कर्मणि योक्तव्या दान्तात्मानः पुरोहिताः ।।"}, {"c": "1.159", "n": "17", "i": 5411, "v": "वेदे षडङ्गे निरताः शुचयः सत्यवादिनः । धर्मात्मानः कृतात्मानः स्युर्नृपाणां पुरोहिताः ।।"}, {"c": "1.159", "n": "18", "i": 5412, "v": "जयश्च नियतो राज्ञः स्वर्गश्च स्यादनन्तरम् । यस्य स्याद्धर्मविद्वाग्मी पुरोधाः शीलवाञ्शुचिः ।।"}, {"c": "1.159", "n": "19", "i": 5413, "v": "लाभं लब्धुमलब्धं हि लब्धं च परिरक्षितुम् । पुरोहितं प्रकुर्वीत राजा गुणसमन्वितम् ।।"}, {"c": "1.159", "n": "20", "i": 5414, "v": "पुरोहितमते तिष्ठेद्य इच्छेत्पृथिवीं नृपः । प्राप्तुं मेरुवरोत्तंसां सर्वशः सागराम्बराम् ।।"}, {"c": "1.159", "n": "21", "i": 5415, "v": "न हि केवलशौर्येण तापत्याभिजनेन च । जयेदब्राह्मणः कश्चिद्भूमिं भूमिपतिः क्वचित् ।।"}, {"c": "1.159", "n": "22", "i": 5416, "v": "तस्मादेवं विजानीहि कुरूणां वंशवर्धन । ब्राह्मणप्रमुखं राज्यं शक्यं पालयितुं चिरम् ।।"}, {"c": "1.160", "t": "अर्जुन उवाच ।"}, {"c": "1.160", "n": "1", "i": 5417, "v": "तापत्य इति यद्वाक्यमुक्तवानसि मामिह । तदहं ज्ञातुमिच्छामि तापत्यार्थविनिश्चयम् ।।"}, {"c": "1.160", "n": "2", "i": 5418, "v": "तपती नाम का चैषा तापत्या यत्कृते वयम् । कौन्तेया हि वयं साधो तत्त्वमिच्छामि वेदितुम् ।।"}, {"c": "1.160", "t": "वैशंपायन उवाच ।"}, {"c": "1.160", "n": "3", "i": 5419, "v": "एवमुक्तः स गन्धर्वः कुन्तीपुत्रं धनंजयम् । विश्रुतां त्रिषु लोकेषु श्रावयामास वै कथाम् ।।"}, {"c": "1.160", "t": "गन्धर्व उवाच ।"}, {"c": "1.160", "n": "4", "i": 5420, "v": "हन्त ते कथयिष्यामि कथामेतां मनोरमाम् । यथावदखिलां पार्थ धर्म्यां धर्मभृतां वर ।।"}, {"c": "1.160", "n": "5", "i": 5421, "v": "उक्तवानस्मि येन त्वां तापत्य इति यद्वचः । तत्तेऽहं कथयिष्यामि शृणुष्वैकमना मम ।।"}, {"c": "1.160", "n": "6", "i": 5422, "v": "य एष दिवि धिष्ण्येन नाकं व्याप्नोति तेजसा । एतस्य तपती नाम बभूवासदृशी सुता ।।"}, {"c": "1.160", "n": "7", "i": 5423, "v": "विवस्वतो वै कौन्तेय सावित्र्यवरजा विभो । विश्रुता त्रिषु लोकेषु तपती तपसा युता ।।"}, {"c": "1.160", "n": "8", "i": 5424, "v": "न देवी नासुरी चैव न यक्षी न च राक्षसी । नाप्सरा न च गन्धर्वी तथारूपेण काचन ।।"}, {"c": "1.160", "n": "9", "i": 5425, "v": "सुविभक्तानवद्याङ्गी स्वसितायतलोचना । स्वाचारा चैव साध्वी च सुवेषा चैव भामिनी ।।"}, {"c": "1.160", "n": "10", "i": 5426, "v": "न तस्याः सदृशं कंचित्त्रिषु लोकेषु भारत । भर्तारं सविता मेने रूपशीलकुलश्रुतैः ।।"}, {"c": "1.160", "n": "11", "i": 5427, "v": "संप्राप्तयौवनां पश्यन्देयां दुहितरं तु ताम् । नोपलेभे ततः शान्तिं संप्रदानं विचिन्तयन् ।।"}, {"c": "1.160", "n": "12", "i": 5428, "v": "अर्थर्क्षपुत्रः कौन्तेय कुरूणामृषभो बली । सूर्यमाराधयामास नृपः संवरणः सदा ।।"}, {"c": "1.160", "n": "13", "i": 5429, "v": "अर्घ्यमाल्योपहारैश्च शश्वच्च नृपतिर्यतः । नियमैरुपवासैश्च तपोभिर्विविधैरपि ।।"}, {"c": "1.160", "n": "14", "i": 5430, "v": "शुश्रूषुरनहंवादी शुचिः पौरवनन्दनः । अंशुमन्तं समुद्यन्तं पूजयामास भक्तिमान् ।।"}, {"c": "1.160", "n": "15", "i": 5431, "v": "ततः कृतज्ञं धर्मज्ञं रूपेणासदृशं भुवि । तपत्याः सदृशं मेने सूर्यः संवरणं पतिम् ।।"}, {"c": "1.160", "n": "16", "i": 5432, "v": "दातुमैच्छत्ततः कन्यां तस्मै संवरणाय ताम् । नृपोत्तमाय कौरव्य विश्रुताभिजनाय वै ।।"}, {"c": "1.160", "n": "17", "i": 5433, "v": "यथा हि दिवि दीप्तांशुः प्रभासयति तेजसा । तथा भुवि महीपालो दीप्त्या संवरणोऽभवत् ।।"}, {"c": "1.160", "n": "18", "i": 5434, "v": "यथार्चयन्ति चादित्यमुद्यन्तं ब्रह्मवादिनः । तथा संवरणं पार्थ ब्राह्मणावरजाः प्रजाः ।।"}, {"c": "1.160", "n": "19", "i": 5435, "v": "स सोममति कान्तत्वादादित्यमति तेजसा । बभूव नृपतिः श्रीमान्सुहृदां दुर्हृदामपि ।।"}, {"c": "1.160", "n": "20", "i": 5436, "v": "एवंगुणस्य नृपतेस्तथावृत्तस्य कौरव । तस्मै दातुं मनश्चक्रे तपतीं तपनः स्वयम् ।।"}, {"c": "1.160", "n": "21", "i": 5437, "v": "स कदाचिदथो राजा श्रीमानुरुयशा भुवि । चचार मृगयां पार्थ पर्वतोपवने किल ।।"}, {"c": "1.160", "n": "22", "i": 5438, "v": "चरतो मृगयां तस्य क्षुत्पिपासाश्रमान्वितः । ममार राज्ञः कौन्तेय गिरावप्रतिमो हयः ।।"}, {"c": "1.160", "n": "23", "i": 5439, "v": "स मृताश्वश्चरन्पार्थ पद्भ्यामेव गिरौ नृपः । ददर्शासदृशीं लोके कन्यामायतलोचनाम् ।।"}, {"c": "1.160", "n": "24", "i": 5440, "v": "स एक एकामासाद्य कन्यां तामरिमर्दनः । तस्थौ नृपतिशार्दूलः पश्यन्नविचलेक्षणः ।।"}, {"c": "1.160", "n": "25", "i": 5441, "v": "स हि तां तर्कयामास रूपतो नृपतिः श्रियम् । पुनः संतर्कयामास रवेर्भ्रष्टामिव प्रभाम् ।।"}, {"c": "1.160", "n": "26", "i": 5442, "v": "गिरिप्रस्थे तु सा यस्मिन्स्थिता स्वसितलोचना । स सवृक्षक्षुपलतो हिरण्मय इवाभवत् ।।"}, {"c": "1.160", "n": "27", "i": 5443, "v": "अवमेने च तां दृष्ट्वा सर्वप्राणभृतां वपुः । अवाप्तं चात्मनो मेने स राजा चक्षुषः फलम् ।।"}, {"c": "1.160", "n": "28", "i": 5444, "v": "जन्मप्रभृति यत्किंचिद्दृष्टवान्स महीपतिः । रूपं न सदृशं तस्यास्तर्कयामास किंचन ।।"}, {"c": "1.160", "n": "29", "i": 5445, "v": "तया बद्धमनश्चक्षुः पाशैर्गुणमयैस्तदा । न चचाल ततो देशाद्बुबुधे न च किंचन ।।"}, {"c": "1.160", "n": "30", "i": 5446, "v": "अस्या नूनं विशालाक्ष्याः सदेवासुरमानुषम् । लोकं निर्मथ्य धात्रेदं रूपमाविष्कृतं कृतम् ।।"}, {"c": "1.160", "n": "31", "i": 5447, "v": "एवं स तर्कयामास रूपद्रविणसंपदा । कन्यामसदृशीं लोके नृपः संवरणस्तदा ।।"}, {"c": "1.160", "n": "32", "i": 5448, "v": "तां च दृष्ट्वैव कल्याणीं कल्याणाभिजनो नृपः । जगाम मनसा चिन्तां काममार्गणपीडितः ।।"}, {"c": "1.160", "n": "33", "i": 5449, "v": "दह्यमानः स तीव्रेण नृपतिर्मन्मथाग्निना । अप्रगल्भां प्रगल्भः स तामुवाच यशस्विनीम् ।।"}, {"c": "1.160", "n": "34", "i": 5450, "v": "कासि कस्यासि रम्भोरु किमर्थं चेह तिष्ठसि । कथं च निर्जनेऽरण्ये चरस्येका शुचिस्मिते ।।"}, {"c": "1.160", "n": "35", "i": 5451, "v": "त्वं हि सर्वानवद्याङ्गी सर्वाभरणभूषिता । विभूषणमिवैतेषां भूषणानामभीप्सितम् ।।"}, {"c": "1.160", "n": "36", "i": 5452, "v": "न देवीं नासुरीं चैव न यक्षीं न च राक्षसीम् । न च भोगवतीं मन्ये न गन्धर्वीं न मानुषीम् ।।"}, {"c": "1.160", "n": "37", "i": 5453, "v": "या हि दृष्टा मया काश्चिच्छ्रुता वापि वराङ्गनाः । न तासां सदृशीं मन्ये त्वामहं मत्तकाशिनि ।।"}, {"c": "1.160", "n": "38", "i": 5454, "v": "एवं तां स महीपालो बभाषे न तु सा तदा । कामार्तं निर्जनेऽरण्ये प्रत्यभाषत किंचन ।।"}, {"c": "1.160", "n": "39", "i": 5455, "v": "ततो लालप्यमानस्य पार्थिवस्यायतेक्षणा । सौदामिनीव साभ्रेषु तत्रैवान्तरधीयत ।।"}, {"c": "1.160", "n": "40", "i": 5456, "v": "तामन्विच्छन्स नृपतिः परिचक्राम तत्तदा । वनं वनजपत्राक्षीं भ्रमन्नुन्मत्तवत्तदा ।।"}, {"c": "1.160", "n": "41", "i": 5457, "v": "अपश्यमानः स तु तां बहु तत्र विलप्य च । निश्चेष्टः कौरवश्रेष्ठो मुहूर्तं स व्यतिष्ठत ।।"}, {"c": "1.161", "t": "गन्धर्व उवाच ।"}, {"c": "1.161", "n": "1", "i": 5458, "v": "अथ तस्यामदृश्यायां नृपतिः काममोहितः । पातनः शत्रुसंघानां पपात धरणीतले ।।"}, {"c": "1.161", "n": "2", "i": 5459, "v": "तस्मिन्निपतिते भूमावथ सा चारुहासिनी । पुनः पीनायतश्रोणी दर्शयामास तं नृपम् ।।"}, {"c": "1.161", "n": "3", "i": 5460, "v": "अथाबभाषे कल्याणी वाचा मधुरया नृपम् । तं कुरूणां कुलकरं कामाभिहतचेतसम् ।।"}, {"c": "1.161", "n": "4", "i": 5461, "v": "उत्तिष्ठोत्तिष्ठ भद्रं ते न त्वमर्हस्यरिंदम । मोहं नृपतिशार्दूल गन्तुमाविष्कृतः क्षितौ ।।"}, {"c": "1.161", "n": "5", "i": 5462, "v": "एवमुक्तोऽथ नृपतिर्वाचा मधुरया तदा । ददर्श विपुलश्रोणीं तामेवाभिमुखे स्थिताम् ।।"}, {"c": "1.161", "n": "6", "i": 5463, "v": "अथ तामसितापाङ्गीमाबभाषे नराधिपः । मन्मथाग्निपरीतात्मा संदिग्धाक्षरया गिरा ।।"}, {"c": "1.161", "n": "7", "i": 5464, "v": "साधु मामसितापाङ्गे कामार्तं मत्तकाशिनि । भजस्व भजमानं मां प्राणा हि प्रजहन्ति माम् ।।"}, {"c": "1.161", "n": "8", "i": 5465, "v": "त्वदर्थं हि विशालाक्षि मामयं निशितैः शरैः । कामः कमलगर्भाभे प्रतिविध्यन्न शाम्यति ।।"}, {"c": "1.161", "n": "9", "i": 5466, "v": "ग्रस्तमेवमनाक्रन्दे भद्रे काममहाहिना । सा त्वं पीनायतश्रोणि पर्याप्नुहि शुभानने ।।"}, {"c": "1.161", "n": "10", "i": 5467, "v": "त्वय्यधीना हि मे प्राणाः किंनरोद्गीतभाषिणि । चारुसर्वानवद्याङ्गि पद्मेन्दुसदृशानने ।।"}, {"c": "1.161", "n": "11", "i": 5468, "v": "न ह्यहं त्वदृते भीरु शक्ष्ये जीवितुमात्मना । तस्मात्कुरु विशालाक्षि मय्यनुक्रोशमङ्गने ।।"}, {"c": "1.161", "n": "12", "i": 5469, "v": "भक्तं मामसितापाङ्गे न परित्यक्तुमर्हसि । त्वं हि मां प्रीतियोगेन त्रातुमर्हसि भामिनि ।।"}, {"c": "1.161", "n": "13", "i": 5470, "v": "गान्धर्वेण च मां भीरु विवाहेनैहि सुन्दरि । विवाहानां हि रम्भोरु गान्धर्वः श्रेष्ठ उच्यते ।।"}, {"c": "1.161", "t": "तपत्युवाच ।"}, {"c": "1.161", "n": "14", "i": 5471, "v": "नाहमीशात्मनो राजन्कन्या पितृमती ह्यहम् । मयि चेदस्ति ते प्रीतिर्याचस्व पितरं मम ।।"}, {"c": "1.161", "n": "15", "i": 5472, "v": "यथा हि ते मया प्राणाः संगृहीता नरेश्वर । दर्शनादेव भूयस्त्वं तथा प्राणान्ममाहरः ।।"}, {"c": "1.161", "n": "16", "i": 5473, "v": "न चाहमीशा देहस्य तस्मान्नृपतिसत्तम । समीपं नोपगच्छामि न स्वतन्त्रा हि योषितः ।।"}, {"c": "1.161", "n": "17", "i": 5474, "v": "का हि सर्वेषु लोकेषु विश्रुताभिजनं नृपम् । कन्या नाभिलषेन्नाथं भर्तारं भक्तवत्सलम् ।।"}, {"c": "1.161", "n": "18", "i": 5475, "v": "तस्मादेवंगते काले याचस्व पितरं मम । आदित्यं प्रणिपातेन तपसा नियमेन च ।।"}, {"c": "1.161", "n": "19", "i": 5476, "v": "स चेत्कामयते दातुं तव मामरिमर्दन । भविष्याम्यथ ते राजन्सततं वशवर्तिनी ।।"}, {"c": "1.161", "n": "20", "i": 5477, "v": "अहं हि तपती नाम सावित्र्यवरजा सुता । अस्य लोकप्रदीपस्य सवितुः क्षत्रियर्षभ ।।"}, {"c": "1.162", "t": "गन्धर्व उवाच ।"}, {"c": "1.162", "n": "1", "i": 5478, "v": "एवमुक्त्वा ततस्तूर्णं जगामोर्ध्वमनिन्दिता । स तु राजा पुनर्भूमौ तत्रैव निपपात ह ।।"}, {"c": "1.162", "n": "2", "i": 5479, "v": "अमात्यः सानुयात्रस्तु तं ददर्श महावने । क्षितौ निपतितं काले शक्रध्वजमिवोच्छ्रितम् ।।"}, {"c": "1.162", "n": "3", "i": 5480, "v": "तं हि दृष्ट्वा महेष्वासं निरश्वं पतितं क्षितौ । बभूव सोऽस्य सचिवः संप्रदीप्त इवाग्निना ।।"}, {"c": "1.162", "n": "4", "i": 5481, "v": "त्वरया चोपसंगम्य स्नेहादागतसंभ्रमः । तं समुत्थापयामास नृपतिं काममोहितम् ।।"}, {"c": "1.162", "n": "5", "i": 5482, "v": "भूतलाद्भूमिपालेशं पितेव पतितं सुतम् । प्रज्ञया वयसा चैव वृद्धः कीर्त्या दमेन च ।।"}, {"c": "1.162", "n": "6", "i": 5483, "v": "अमात्यस्तं समुत्थाप्य बभूव विगतज्वरः । उवाच चैनं कल्याण्या वाचा मधुरयोत्थितम् । मा भैर्मनुजशार्दूल भद्रं चास्तु तवानघ ।।"}, {"c": "1.162", "n": "7", "i": 5484, "v": "क्षुत्पिपासापरिश्रान्तं तर्कयामास तं नृपम् । पतितं पातनं संख्ये शात्रवाणां महीतले ।।"}, {"c": "1.162", "n": "8", "i": 5485, "v": "वारिणाथ सुशीतेन शिरस्तस्याभ्यषेचयत् । अस्पृशन्मुकुटं राज्ञः पुण्डरीकसुगन्धिना ।।"}, {"c": "1.162", "n": "9", "i": 5486, "v": "ततः प्रत्यागतप्राणस्तद्बलं बलवान्नृपः । सर्वं विसर्जयामास तमेकं सचिवं विना ।।"}, {"c": "1.162", "n": "10", "i": 5487, "v": "ततस्तस्याज्ञया राज्ञो विप्रतस्थे महद्बलम् । स तु राजा गिरिप्रस्थे तस्मिन्पुनरुपाविशत् ।।"}, {"c": "1.162", "n": "11", "i": 5488, "v": "ततस्तस्मिन्गिरिवरे शुचिर्भूत्वा कृताञ्जलिः । आरिराधयिषुः सूर्यं तस्थावूर्ध्वभुजः क्षितौ ।।"}, {"c": "1.162", "n": "12", "i": 5489, "v": "जगाम मनसा चैव वसिष्ठमृषिसत्तमम् । पुरोहितममित्रघ्नस्तदा संवरणो नृपः ।।"}, {"c": "1.162", "n": "13", "i": 5490, "v": "नक्तंदिनमथैकस्थे स्थिते तस्मिञ्जनाधिपे । अथाजगाम विप्रर्षिस्तदा द्वादशमेऽहनि ।।"}, {"c": "1.162", "n": "14", "i": 5491, "v": "स विदित्वैव नृपतिं तपत्या हृतमानसम् । दिव्येन विधिना ज्ञात्वा भावितात्मा महानृषिः ।।"}, {"c": "1.162", "n": "15", "i": 5492, "v": "तथा तु नियतात्मानं स तं नृपतिसत्तमम् । आबभाषे स धर्मात्मा तस्यैवार्थचिकीर्षया ।।"}, {"c": "1.162", "n": "16", "i": 5493, "v": "स तस्य मनुजेन्द्रस्य पश्यतो भगवानृषिः । ऊर्ध्वमाचक्रमे द्रष्टुं भास्करं भास्करद्युतिः ।।"}, {"c": "1.162", "n": "17", "i": 5494, "v": "सहस्रांशुं ततो विप्रः कृताञ्जलिरुपस्थितः । वसिष्ठोऽहमिति प्रीत्या स चात्मानं न्यवेदयत् ।।"}, {"c": "1.162", "n": "18", "i": 5495, "v": "तमुवाच महातेजा विवस्वान्मुनिसत्तमम् । महर्षे स्वागतं तेऽस्तु कथयस्व यथेच्छसि ।।"}, {"c": "1.163", "t": "वसिष्ठ उवाच ।"}, {"c": "1.163", "n": "1", "i": 5496, "v": "यैषा ते तपती नाम सावित्र्यवरजा सुता । तां त्वां संवरणस्यार्थे वरयामि विभावसो ।।"}, {"c": "1.163", "n": "2", "i": 5497, "v": "स हि राजा बृहत्कीर्तिर्धर्मार्थविदुदारधीः । युक्तः संवरणो भर्ता दुहितुस्ते विहंगम ।।"}, {"c": "1.163", "t": "गन्धर्व उवाच ।"}, {"c": "1.163", "n": "3", "i": 5498, "v": "इत्युक्तः सविता तेन ददानीत्येव निश्चितः । प्रत्यभाषत तं विप्रं प्रतिनन्द्य दिवाकरः ।।"}, {"c": "1.163", "n": "4", "i": 5499, "v": "वरः संवरणो राज्ञां त्वमृषीणां वरो मुने । तपती योषितां श्रेष्ठा किमन्यत्रापवर्जनात् ।।"}, {"c": "1.163", "n": "5", "i": 5500, "v": "ततः सर्वानवद्याङ्गीं तपतीं तपनः स्वयम् । ददौ संवरणस्यार्थे वसिष्ठाय महात्मने । प्रतिजग्राह तां कन्यां महर्षिस्तपतीं तदा ।।"}, {"c": "1.163", "n": "6", "i": 5501, "v": "वसिष्ठोऽथ विसृष्टश्च पुनरेवाजगाम ह । यत्र विख्यातकीर्तिः स कुरूणामृषभोऽभवत् ।।"}, {"c": "1.163", "n": "7", "i": 5502, "v": "स राजा मन्मथाविष्टस्तद्गतेनान्तरात्मना । दृष्ट्वा च देवकन्यां तां तपतीं चारुहासिनीम् । वसिष्ठेन सहायान्तीं संहृष्टोऽभ्यधिकं बभौ ।।"}, {"c": "1.163", "n": "8", "i": 5503, "v": "कृच्छ्रे द्वादशरात्रे तु तस्य राज्ञः समापिते । आजगाम विशुद्धात्मा वसिष्ठो भगवानृषिः ।।"}, {"c": "1.163", "n": "9", "i": 5504, "v": "तपसाराध्य वरदं देवं गोपतिमीश्वरम् । लेभे संवरणो भार्यां वसिष्ठस्यैव तेजसा ।।"}, {"c": "1.163", "n": "10", "i": 5505, "v": "ततस्तस्मिन्गिरिश्रेष्ठे देवगन्धर्वसेविते । जग्राह विधिवत्पाणिं तपत्याः स नरर्षभः ।।"}, {"c": "1.163", "n": "11", "i": 5506, "v": "वसिष्ठेनाभ्यनुज्ञातस्तस्मिन्नेव धराधरे । सोऽकामयत राजर्षिर्विहर्तुं सह भार्यया ।।"}, {"c": "1.163", "n": "12", "i": 5507, "v": "ततः पुरे च राष्ट्रे च वाहनेषु बलेषु च । आदिदेश महीपालस्तमेव सचिवं तदा ।।"}, {"c": "1.163", "n": "13", "i": 5508, "v": "नृपतिं त्वभ्यनुज्ञाय वसिष्ठोऽथापचक्रमे । सोऽपि राजा गिरौ तस्मिन्विजहारामरोपमः ।।"}, {"c": "1.163", "n": "14", "i": 5509, "v": "ततो द्वादश वर्षाणि काननेषु जलेषु च । रेमे तस्मिन्गिरौ राजा तयैव सह भार्यया ।।"}, {"c": "1.163", "n": "15", "i": 5510, "v": "तस्य राज्ञः पुरे तस्मिन्समा द्वादश सर्वशः । न ववर्ष सहस्राक्षो राष्ट्रे चैवास्य सर्वशः ।।"}, {"c": "1.163", "n": "16", "i": 5511, "v": "तत्क्षुधार्तैर्निरानन्दैः शवभूतैस्तदा नरैः । अभवत्प्रेतराजस्य पुरं प्रेतैरिवावृतम् ।।"}, {"c": "1.163", "n": "17", "i": 5512, "v": "ततस्तत्तादृशं दृष्ट्वा स एव भगवानृषिः । अभ्यपद्यत धर्मात्मा वसिष्ठो राजसत्तमम् ।।"}, {"c": "1.163", "n": "18", "i": 5513, "v": "तं च पार्थिवशार्दूलमानयामास तत्पुरम् । तपत्या सहितं राजन्नुषितं द्वादशीः समाः ।।"}, {"c": "1.163", "n": "19", "i": 5514, "v": "ततः प्रवृष्टस्तत्रासीद्यथापूर्वं सुरारिहा । तस्मिन्नृपतिशार्दूले प्रविष्टे नगरं पुनः ।।"}, {"c": "1.163", "n": "20", "i": 5515, "v": "ततः सराष्ट्रं मुमुदे तत्पुरं परया मुदा । तेन पार्थिवमुख्येन भावितं भावितात्मना ।।"}, {"c": "1.163", "n": "21", "i": 5516, "v": "ततो द्वादश वर्षाणि पुनरीजे नराधिपः । पत्न्या तपत्या सहितो यथा शक्रो मरुत्पतिः ।।"}, {"c": "1.163", "n": "22", "i": 5517, "v": "एवमासीन्महाभागा तपती नाम पौर्विकी । तव वैवस्वती पार्थ तापत्यस्त्वं यया मतः ।।"}, {"c": "1.163", "n": "23", "i": 5518, "v": "तस्यां संजनयामास कुरुं संवरणो नृपः । तपत्यां तपतां श्रेष्ठ तापत्यस्त्वं ततोऽर्जुन ।।"}, {"c": "1.164", "t": "वैशंपायन उवाच ।"}, {"c": "1.164", "n": "1", "i": 5519, "v": "स गन्धर्ववचः श्रुत्वा तत्तदा भरतर्षभ । अर्जुनः परया प्रीत्या पूर्णचन्द्र इवाबभौ ।।"}, {"c": "1.164", "n": "2", "i": 5520, "v": "उवाच च महेष्वासो गन्धर्वं कुरुसत्तमः । जातकौतूहलोऽतीव वसिष्ठस्य तपोबलात् ।।"}, {"c": "1.164", "n": "3", "i": 5521, "v": "वसिष्ठ इति यस्यैतदृषेर्नाम त्वयेरितम् । एतदिच्छाम्यहं श्रोतुं यथावत्तद्वदस्व मे ।।"}, {"c": "1.164", "n": "4", "i": 5522, "v": "य एष गन्धर्वपते पूर्वेषां नः पुरोहितः । आसीदेतन्ममाचक्ष्व क एष भगवानृषिः ।।"}, {"c": "1.164", "t": "गन्धर्व उवाच ।"}, {"c": "1.164", "n": "5", "i": 5523, "v": "तपसा निर्जितौ शश्वदजेयावमरैरपि । कामक्रोधावुभौ यस्य चरणौ संववाहतुः ।।"}, {"c": "1.164", "n": "6", "i": 5524, "v": "यस्तु नोच्छेदनं चक्रे कुशिकानामुदारधीः । विश्वामित्रापराधेन धारयन्मन्युमुत्तमम् ।।"}, {"c": "1.164", "n": "7", "i": 5525, "v": "पुत्रव्यसनसंतप्तः शक्तिमानपि यः प्रभुः । विश्वामित्रविनाशाय न मेने कर्म दारुणम् ।।"}, {"c": "1.164", "n": "8", "i": 5526, "v": "मृतांश्च पुनराहर्तुं यः स पुत्रान्यमक्षयात् । कृतान्तं नातिचक्राम वेलामिव महोदधिः ।।"}, {"c": "1.164", "n": "9", "i": 5527, "v": "यं प्राप्य विजितात्मानं महात्मानं नराधिपाः । इक्ष्वाकवो महीपाला लेभिरे पृथिवीमिमाम् ।।"}, {"c": "1.164", "n": "10", "i": 5528, "v": "पुरोहितवरं प्राप्य वसिष्ठमृषिसत्तमम् । ईजिरे क्रतुभिश्चापि नृपास्ते कुरुनन्दन ।।"}, {"c": "1.164", "n": "11", "i": 5529, "v": "स हि तान्याजयामास सर्वान्नृपतिसत्तमान् । ब्रह्मर्षिः पाण्डवश्रेष्ठ बृहस्पतिरिवामरान् ।।"}, {"c": "1.164", "n": "12", "i": 5530, "v": "तस्माद्धर्मप्रधानात्मा वेदधर्मविदीप्सितः । ब्राह्मणो गुणवान्कश्चित्पुरोधाः प्रविमृश्यताम् ।।"}, {"c": "1.164", "n": "13", "i": 5531, "v": "क्षत्रियेण हि जातेन पृथिवीं जेतुमिच्छता । पूर्वं पुरोहितः कार्यः पार्थ राज्याभिवृद्धये ।।"}, {"c": "1.164", "n": "14", "i": 5532, "v": "महीं जिगीषता राज्ञा ब्रह्म कार्यं पुरःसरम् । तस्मात्पुरोहितः कश्चिद्गुणवानस्तु वो द्विजः ।।"}, {"c": "1.165", "t": "अर्जुन उवाच ।"}, {"c": "1.165", "n": "1", "i": 5533, "v": "किंनिमित्तमभूद्वैरं विश्वामित्रवसिष्ठयोः । वसतोराश्रमे पुण्ये शंस नः सर्वमेव तत् ।।"}, {"c": "1.165", "t": "गन्धर्व उवाच ।"}, {"c": "1.165", "n": "2", "i": 5534, "v": "इदं वासिष्ठमाख्यानं पुराणं परिचक्षते । पार्थ सर्वेषु लोकेषु यथावत्तन्निबोध मे ।।"}, {"c": "1.165", "n": "3", "i": 5535, "v": "कन्यकुब्जे महानासीत्पार्थिवो भरतर्षभ । गाधीति विश्रुतो लोके सत्यधर्मपरायणः ।।"}, {"c": "1.165", "n": "4", "i": 5536, "v": "तस्य धर्मात्मनः पुत्रः समृद्धबलवाहनः । विश्वामित्र इति ख्यातो बभूव रिपुमर्दनः ।।"}, {"c": "1.165", "n": "5", "i": 5537, "v": "स चचार सहामात्यो मृगयां गहने वने । मृगान्विध्यन्वराहांश्च रम्येषु मरुधन्वसु ।।"}, {"c": "1.165", "n": "6", "i": 5538, "v": "व्यायामकर्शितः सोऽथ मृगलिप्सुः पिपासितः । आजगाम नरश्रेष्ठ वसिष्ठस्याश्रमं प्रति ।।"}, {"c": "1.165", "n": "7", "i": 5539, "v": "तमागतमभिप्रेक्ष्य वसिष्ठः श्रेष्ठभागृषिः । विश्वामित्रं नरश्रेष्ठं प्रतिजग्राह पूजया ।।"}, {"c": "1.165", "n": "8", "i": 5540, "v": "पाद्यार्घ्याचमनीयेन स्वागतेन च भारत । तथैव प्रतिजग्राह वन्येन हविषा तथा ।।"}, {"c": "1.165", "n": "9", "i": 5541, "v": "तस्याथ कामधुग्धेनुर्वसिष्ठस्य महात्मनः । उक्ता कामान्प्रयच्छेति सा कामान्दुदुहे ततः ।।"}, {"c": "1.165", "n": "10", "i": 5542, "v": "ग्राम्यारण्या ओषधीश्च दुदुहे पय एव च । षड्रसं चामृतरसं रसायनमनुत्तमम् ।।"}, {"c": "1.165", "n": "11", "i": 5543, "v": "भोजनीयानि पेयानि भक्ष्याणि विविधानि च । लेह्यान्यमृतकल्पानि चोष्याणि च तथार्जुन ।।"}, {"c": "1.165", "n": "12", "i": 5544, "v": "तैः कामैः सर्वसंपूर्णैः पूजितः स महीपतिः । सामात्यः सबलश्चैव तुतोष स भृशं नृपः ।।"}, {"c": "1.165", "n": "13", "i": 5545, "v": "षडायतां सुपार्श्वोरुं त्रिपृथुं पञ्च संवृताम् । मण्डूकनेत्रां स्वाकारां पीनोधसमनिन्दिताम् ।।"}, {"c": "1.165", "n": "14", "i": 5546, "v": "सुवालधिं शङ्कुकर्णां चारुशृङ्गां मनोरमाम् । पुष्टायतशिरोग्रीवां विस्मितः सोऽभिवीक्ष्य ताम् ।।"}, {"c": "1.165", "n": "15", "i": 5547, "v": "अभिनन्दति तां नन्दीं वसिष्ठस्य पयस्विनीम् । अब्रवीच्च भृशं तुष्टो विश्वामित्रो मुनिं तदा ।।"}, {"c": "1.165", "n": "16", "i": 5548, "v": "अर्बुदेन गवां ब्रह्मन्मम राज्येन वा पुनः । नन्दिनीं संप्रयच्छस्व भुङ्क्ष्व राज्यं महामुने ।।"}, {"c": "1.165", "t": "वसिष्ठ उवाच ।"}, {"c": "1.165", "n": "17", "i": 5549, "v": "देवतातिथिपित्रर्थमाज्यार्थं च पयस्विनी । अदेया नन्दिनीयं मे राज्येनापि तवानघ ।।"}, {"c": "1.165", "t": "विश्वामित्र उवाच ।"}, {"c": "1.165", "n": "18", "i": 5550, "v": "क्षत्रियोऽहं भवान्विप्रस्तपःस्वाध्यायसाधनः । ब्राह्मणेषु कुतो वीर्यं प्रशान्तेषु धृतात्मसु ।।"}, {"c": "1.165", "n": "19", "i": 5551, "v": "अर्बुदेन गवां यस्त्वं न ददासि ममेप्सिताम् । स्वधर्मं न प्रहास्यामि नयिष्ये ते बलेन गाम् ।।"}, {"c": "1.165", "t": "वसिष्ठ उवाच ।"}, {"c": "1.165", "n": "20", "i": 5552, "v": "बलस्थश्चासि राजा च बाहुवीर्यश्च क्षत्रियः । यथेच्छसि तथा क्षिप्रं कुरु त्वं मा विचारय ।।"}, {"c": "1.165", "t": "गन्धर्व उवाच ।"}, {"c": "1.165", "n": "21", "i": 5553, "v": "एवमुक्तस्तदा पार्थ विश्वामित्रो बलादिव । हंसचन्द्रप्रतीकाशां नन्दिनीं तां जहार गाम् ।।"}, {"c": "1.165", "n": "22", "i": 5554, "v": "कशादण्डप्रतिहता काल्यमाना ततस्ततः । हम्भायमाना कल्याणी वसिष्ठस्याथ नन्दिनी ।।"}, {"c": "1.165", "n": "23", "i": 5555, "v": "आगम्याभिमुखी पार्थ तस्थौ भगवदुन्मुखी । भृशं च ताड्यमानापि न जगामाश्रमात्ततः ।।"}, {"c": "1.165", "t": "वसिष्ठ उवाच ।"}, {"c": "1.165", "n": "24", "i": 5556, "v": "शृणोमि ते रवं भद्रे विनदन्त्याः पुनः पुनः । बलाद्ध्रियसि मे नन्दि क्षमावान्ब्राह्मणो ह्यहम् ।।"}, {"c": "1.165", "t": "गन्धर्व उवाच ।"}, {"c": "1.165", "n": "25", "i": 5557, "v": "सा तु तेषां बलान्नन्दी बलानां भरतर्षभ । विश्वामित्रभयोद्विग्ना वसिष्ठं समुपागमत् ।।"}, {"c": "1.165", "t": "गौरुवाच ।"}, {"c": "1.165", "n": "26", "i": 5558, "v": "पाषाणदण्डाभिहतां क्रन्दन्तीं मामनाथवत् । विश्वामित्रबलैर्घोरैर्भगवन्किमुपेक्षसे ।।"}, {"c": "1.165", "t": "गन्धर्व उवाच ।"}, {"c": "1.165", "n": "27", "i": 5559, "v": "एवं तस्यां तदा पर्थ धर्षितायां महामुनिः । न चुक्षुभे न धैर्याच्च विचचाल धृतव्रतः ।।"}, {"c": "1.165", "t": "वसिष्ठ उवाच ।"}, {"c": "1.165", "n": "28", "i": 5560, "v": "क्षत्रियाणां बलं तेजो ब्राह्मणानां क्षमा बलम् । क्षमा मां भजते तस्माद्गम्यतां यदि रोचते ।।"}, {"c": "1.165", "t": "गौरुवाच ।"}, {"c": "1.165", "n": "29", "i": 5561, "v": "किं नु त्यक्तास्मि भगवन्यदेवं मां प्रभाषसे । अत्यक्ताहं त्वया ब्रह्मन्न शक्या नयितुं बलात् ।।"}, {"c": "1.165", "t": "वसिष्ठ उवाच ।"}, {"c": "1.165", "n": "30", "i": 5562, "v": "न त्वां त्यजामि कल्याणि स्थीयतां यदि शक्यते । दृढेन दाम्ना बद्ध्वैष वत्सस्ते ह्रियते बलात् ।।"}, {"c": "1.165", "t": "गन्धर्व उवाच ।"}, {"c": "1.165", "n": "31", "i": 5563, "v": "स्थीयतामिति तच्छ्रुत्वा वसिष्ठस्य पयस्विनी । ऊर्ध्वाञ्चितशिरोग्रीवा प्रबभौ घोरदर्शना ।।"}, {"c": "1.165", "n": "32", "i": 5564, "v": "क्रोधरक्तेक्षणा सा गौर्हम्भारवघनस्वना । विश्वामित्रस्य तत्सैन्यं व्यद्रावयत सर्वशः ।।"}, {"c": "1.165", "n": "33", "i": 5565, "v": "कशाग्रदण्डाभिहता काल्यमाना ततस्ततः । क्रोधदीप्तेक्षणा क्रोधं भूय एव समादधे ।।"}, {"c": "1.165", "n": "34", "i": 5566, "v": "आदित्य इव मध्याह्ने क्रोधदीप्तवपुर्बभौ । अङ्गारवर्षं मुञ्चन्ती मुहुर्वालधितो महत् ।।"}, {"c": "1.165", "n": "35", "i": 5567, "v": "असृजत्पह्लवान्पुच्छाच्छकृतः शबराञ्शकान् । मूत्रतश्चासृजच्चापि यवनान्क्रोधमूर्च्छिता ।।"}, {"c": "1.165", "n": "36", "i": 5568, "v": "पुण्ड्रान्किरातान्द्रमिडान्सिंहलान्बर्बरांस्तथा । तथैव दरदान्म्लेच्छान्फेनतः सा ससर्ज ह ।।"}, {"c": "1.165", "n": "37", "i": 5569, "v": "तैर्विसृष्टैर्महत्सैन्यं नानाम्लेच्छगणैस्तदा । नानावरणसंछन्नैर्नानायुधधरैस्तथा । अवाकीर्यत संरब्धैर्विश्वामित्रस्य पश्यतः ।।"}, {"c": "1.165", "n": "38", "i": 5570, "v": "एकैकश्च तदा योधः पञ्चभिः सप्तभिर्वृतः । अस्त्रवर्षेण महता काल्यमानं बलं ततः । प्रभग्नं सर्वतस्त्रस्तं विश्वामित्रस्य पश्यतः ।।"}, {"c": "1.165", "n": "39", "i": 5571, "v": "न च प्राणैर्वियुज्यन्त केचित्ते सैनिकास्तदा । विश्वामित्रस्य संक्रुद्धैर्वासिष्ठैर्भरतर्षभ ।।"}, {"c": "1.165", "n": "40", "i": 5572, "v": "विश्वामित्रस्य सैन्यं तु काल्यमानं त्रियोजनम् । क्रोशमानं भयोद्विग्नं त्रातारं नाध्यगच्छत ।।"}, {"c": "1.165", "n": "41", "i": 5573, "v": "दृष्ट्वा तन्महदाश्चर्यं ब्रह्मतेजोभवं तदा । विश्वामित्रः क्षत्रभावान्निर्विण्णो वाक्यमब्रवीत् ।।"}, {"c": "1.165", "n": "42", "i": 5574, "v": "धिग्बलं क्षत्रियबलं ब्रह्मतेजोबलं बलम् । बलाबलं विनिश्चित्य तप एव परं बलम् ।।"}, {"c": "1.165", "n": "43", "i": 5575, "v": "स राज्यं स्फीतमुत्सृज्य तां च दीप्तां नृपश्रियम् । भोगांश्च पृष्ठतः कृत्वा तपस्येव मनो दधे ।।"}, {"c": "1.165", "n": "44", "i": 5576, "v": "स गत्वा तपसा सिद्धिं लोकान्विष्टभ्य तेजसा । तताप सर्वान्दीप्तौजा ब्राह्मणत्वमवाप च । अपिबच्च सुतं सोममिन्द्रेण सह कौशिकः ।।"}, {"c": "1.166", "t": "गन्धर्व उवाच ।"}, {"c": "1.166", "n": "1", "i": 5577, "v": "कल्माषपाद इत्यस्मिँल्लोके राजा बभूव ह । इक्ष्वाकुवंशजः पार्थ तेजसासदृशो भुवि ।।"}, {"c": "1.166", "n": "2", "i": 5578, "v": "स कदाचिद्वनं राजा मृगयां निर्ययौ पुरात् । मृगान्विध्यन्वराहांश्च चचार रिपुमर्दनः ।।"}, {"c": "1.166", "n": "3", "i": 5579, "v": "स तु राजा महात्मानं वासिष्ठमृषिसत्तमम् । तृषार्तश्च क्षुधार्तश्च एकायनगतः पथि ।।"}, {"c": "1.166", "n": "4", "i": 5580, "v": "अपश्यदजितः संख्ये मुनिं प्रतिमुखागतम् । शक्तिं नाम महाभागं वसिष्ठकुलनन्दनम् । ज्येष्ठं पुत्रशतात्पुत्रं वसिष्ठस्य महात्मनः ।।"}, {"c": "1.166", "n": "5", "i": 5581, "v": "अपगच्छ पथोऽस्माकमित्येवं पार्थिवोऽब्रवीत् । तथा ऋषिरुवाचैनं सान्त्वयञ्श्लक्ष्णया गिरा ।।"}, {"c": "1.166", "n": "6", "i": 5582, "v": "ऋषिस्तु नापचक्राम तस्मिन्धर्मपथे स्थितः । नापि राजा मुनेर्मानात्क्रोधाच्चापि जगाम ह ।।"}, {"c": "1.166", "n": "7", "i": 5583, "v": "अमुञ्चन्तं तु पन्थानं तमृषिं नृपसत्तमः । जघान कशया मोहात्तदा राक्षसवन्मुनिम् ।।"}, {"c": "1.166", "n": "8", "i": 5584, "v": "कशाप्रहाराभिहतस्ततः स मुनिसत्तमः । तं शशाप नृपश्रेष्ठं वासिष्ठः क्रोधमूर्च्छितः ।।"}, {"c": "1.166", "n": "9", "i": 5585, "v": "हंसि राक्षसवद्यस्माद्राजापसद तापसम् । तस्मात्त्वमद्य प्रभृति पुरुषादो भविष्यसि ।।"}, {"c": "1.166", "n": "10", "i": 5586, "v": "मनुष्यपिशिते सक्तश्चरिष्यसि महीमिमाम् । गच्छ राजाधमेत्युक्तः शक्तिना वीर्यशक्तिना ।।"}, {"c": "1.166", "n": "11", "i": 5587, "v": "ततो याज्यनिमित्तं तु विश्वामित्रवसिष्ठयोः । वैरमासीत्तदा तं तु विश्वामित्रोऽन्वपद्यत ।।"}, {"c": "1.166", "n": "12", "i": 5588, "v": "तयोर्विवदतोरेवं समीपमुपचक्रमे । ऋषिरुग्रतपाः पार्थ विश्वामित्रः प्रतापवान् ।।"}, {"c": "1.166", "n": "13", "i": 5589, "v": "ततः स बुबुधे पश्चात्तमृषिं नृपसत्तमः । ऋषेः पुत्रं वसिष्ठस्य वसिष्ठमिव तेजसा ।।"}, {"c": "1.166", "n": "14", "i": 5590, "v": "अन्तर्धाय तदात्मानं विश्वामित्रोऽपि भारत । तावुभावुपचक्राम चिकीर्षन्नात्मनः प्रियम् ।।"}, {"c": "1.166", "n": "15", "i": 5591, "v": "स तु शप्तस्तदा तेन शक्तिना वै नृपोत्तमः । जगाम शरणं शक्तिं प्रसादयितुमर्हयन् ।।"}, {"c": "1.166", "n": "16", "i": 5592, "v": "तस्य भावं विदित्वा स नृपतेः कुरुनन्दन । विश्वामित्रस्ततो रक्ष आदिदेश नृपं प्रति ।।"}, {"c": "1.166", "n": "17", "i": 5593, "v": "स शापात्तस्य विप्रर्षेर्विश्वामित्रस्य चाज्ञया । राक्षसः किंकरो नाम विवेश नृपतिं तदा ।।"}, {"c": "1.166", "n": "18", "i": 5594, "v": "रक्षसा तु गृहीतं तं विदित्वा स मुनिस्तदा । विश्वामित्रोऽप्यपक्रामत्तस्माद्देशादरिंदम ।।"}, {"c": "1.166", "n": "19", "i": 5595, "v": "ततः स नृपतिर्विद्वान्रक्षन्नात्मानमात्मना । बलवत्पीड्यमानोऽपि रक्षसान्तर्गतेन ह ।।"}, {"c": "1.166", "n": "20", "i": 5596, "v": "ददर्श तं द्विजः कश्चिद्राजानं प्रस्थितं पुनः । ययाचे क्षुधितश्चैनं समांसं भोजनं तदा ।।"}, {"c": "1.166", "n": "21", "i": 5597, "v": "तमुवाचाथ राजर्षिर्द्विजं मित्रसहस्तदा । आस्स्व ब्रह्मंस्त्वमत्रैव मुहूर्तमिति सान्त्वयन् ।।"}, {"c": "1.166", "n": "22", "i": 5598, "v": "निवृत्तः प्रतिदास्यामि भोजनं ते यथेप्सितम् । इत्युक्त्वा प्रययौ राजा तस्थौ च द्विजसत्तमः ।।"}, {"c": "1.166", "n": "23", "i": 5599, "v": "अन्तर्गतं तु तद्राज्ञस्तदा ब्राह्मणभाषितम् । सोऽन्तःपुरं प्रविश्याथ संविवेश नराधिपः ।।"}, {"c": "1.166", "n": "24", "i": 5600, "v": "ततोऽर्धरात्र उत्थाय सूदमानाय्य सत्वरम् । उवाच राजा संस्मृत्य ब्राह्मणस्य प्रतिश्रुतम् ।।"}, {"c": "1.166", "n": "25", "i": 5601, "v": "गच्छामुष्मिन्नसौ देशे ब्राह्मणो मां प्रतीक्षते । अन्नार्थी त्वं तमन्नेन समांसेनोपपादय ।।"}, {"c": "1.166", "n": "26", "i": 5602, "v": "एवमुक्तस्तदा सूदः सोऽनासाद्यामिषं क्वचित् । निवेदयामास तदा तस्मै राज्ञे व्यथान्वितः ।।"}, {"c": "1.166", "n": "27", "i": 5603, "v": "राजा तु रक्षसाविष्टः सूदमाह गतव्यथः । अप्येनं नरमांसेन भोजयेति पुनः पुनः ।।"}, {"c": "1.166", "n": "28", "i": 5604, "v": "तथेत्युक्त्वा ततः सूदः संस्थानं वध्यघातिनाम् । गत्वा जहार त्वरितो नरमांसमपेतभीः ।।"}, {"c": "1.166", "n": "29", "i": 5605, "v": "स तत्संस्कृत्य विधिवदन्नोपहितमाशु वै । तस्मै प्रादाद्ब्राह्मणाय क्षुधिताय तपस्विने ।।"}, {"c": "1.166", "n": "30", "i": 5606, "v": "स सिद्धचक्षुषा दृष्ट्वा तदन्नं द्विजसत्तमः । अभोज्यमिदमित्याह क्रोधपर्याकुलेक्षणः ।।"}, {"c": "1.166", "n": "31", "i": 5607, "v": "यस्मादभोज्यमन्नं मे ददाति स नराधिपः । तस्मात्तस्यैव मूढस्य भविष्यत्यत्र लोलुपा ।।"}, {"c": "1.166", "n": "32", "i": 5608, "v": "सक्तो मानुषमांसेषु यथोक्तः शक्तिना पुरा । उद्वेजनीयो भूतानां चरिष्यति महीमिमाम् ।।"}, {"c": "1.166", "n": "33", "i": 5609, "v": "द्विरनुव्याहृते राज्ञः स शापो बलवानभूत् । रक्षोबलसमाविष्टो विसंज्ञश्चाभवत्तदा ।।"}, {"c": "1.166", "n": "34", "i": 5610, "v": "ततः स नृपतिश्रेष्ठो राक्षसोपहतेन्द्रियः । उवाच शक्तिं तं दृष्ट्वा नचिरादिव भारत ।।"}, {"c": "1.166", "n": "35", "i": 5611, "v": "यस्मादसदृशः शापः प्रयुक्तोऽयं त्वया मयि । तस्मात्त्वत्तः प्रवर्तिष्ये खादितुं मानुषानहम् ।।"}, {"c": "1.166", "n": "36", "i": 5612, "v": "एवमुक्त्वा ततः सद्यस्तं प्राणैर्विप्रयुज्य सः । शक्तिनं भक्षयामास व्याघ्रः पशुमिवेप्सितम् ।।"}, {"c": "1.166", "n": "37", "i": 5613, "v": "शक्तिनं तु हतं दृष्ट्वा विश्वामित्रस्ततः पुनः । वसिष्ठस्यैव पुत्रेषु तद्रक्षः संदिदेश ह ।।"}, {"c": "1.166", "n": "38", "i": 5614, "v": "स ताञ्शतावरान्पुत्रान्वसिष्ठस्य महात्मनः । भक्षयामास संक्रुद्धः सिंहः क्षुद्रमृगानिव ।।"}, {"c": "1.166", "n": "39", "i": 5615, "v": "वसिष्ठो घातिताञ्श्रुत्वा विश्वामित्रेण तान्सुतान् । धारयामास तं शोकं महाद्रिरिव मेदिनीम् ।।"}, {"c": "1.166", "n": "40", "i": 5616, "v": "चक्रे चात्मविनाशाय बुद्धिं स मुनिसत्तमः । न त्वेव कुशिकोच्छेदं मेने मतिमतां वरः ।।"}, {"c": "1.166", "n": "41", "i": 5617, "v": "स मेरुकूटादात्मानं मुमोच भगवानृषिः । शिरस्तस्य शिलायां च तूलराशाविवापतत् ।।"}, {"c": "1.166", "n": "42", "i": 5618, "v": "न ममार च पातेन स यदा तेन पाण्डव । तदाग्निमिद्ध्वा भगवान्संविवेश महावने ।।"}, {"c": "1.166", "n": "43", "i": 5619, "v": "तं तदा सुसमिद्धोऽपि न ददाह हुताशनः । दीप्यमानोऽप्यमित्रघ्न शीतोऽग्निरभवत्ततः ।।"}, {"c": "1.166", "n": "44", "i": 5620, "v": "स समुद्रमभिप्रेत्य शोकाविष्टो महामुनिः । बद्ध्वा कण्ठे शिलां गुर्वीं निपपात तदम्भसि ।।"}, {"c": "1.166", "n": "45", "i": 5621, "v": "स समुद्रोर्मिवेगेन स्थले न्यस्तो महामुनिः । जगाम स ततः खिन्नः पुनरेवाश्रमं प्रति ।।"}, {"c": "1.167", "t": "गन्धर्व उवाच ।"}, {"c": "1.167", "n": "1", "i": 5622, "v": "ततो दृष्ट्वाश्रमपदं रहितं तैः सुतैर्मुनिः । निर्जगाम सुदुःखार्तः पुनरेवाश्रमात्ततः ।।"}, {"c": "1.167", "n": "2", "i": 5623, "v": "सोऽपश्यत्सरितं पूर्णां प्रावृट्काले नवाम्भसा । वृक्षान्बहुविधान्पार्थ वहन्तीं तीरजान्बहून् ।।"}, {"c": "1.167", "n": "3", "i": 5624, "v": "अथ चिन्तां समापेदे पुनः पौरवनन्दन । अम्भस्यस्या निमज्जेयमिति दुःखसमन्वितः ।।"}, {"c": "1.167", "n": "4", "i": 5625, "v": "ततः पाशैस्तदात्मानं गाढं बद्ध्वा महामुनिः । तस्या जले महानद्या निममज्ज सुदुःखितः ।।"}, {"c": "1.167", "n": "5", "i": 5626, "v": "अथ छित्त्वा नदी पाशांस्तस्यारिबलमर्दन । समस्थं तमृषिं कृत्वा विपाशं समवासृजत् ।।"}, {"c": "1.167", "n": "6", "i": 5627, "v": "उत्ततार ततः पाशैर्विमुक्तः स महानृषिः । विपाशेति च नामास्या नद्याश्चक्रे महानृषिः ।।"}, {"c": "1.167", "n": "7", "i": 5628, "v": "शोके बुद्धिं ततश्चक्रे न चैकत्र व्यतिष्ठत । सोऽगच्छत्पर्वतांश्चैव सरितश्च सरांसि च ।।"}, {"c": "1.167", "n": "8", "i": 5629, "v": "ततः स पुनरेवर्षिर्नदीं हैमवतीं तदा । चण्डग्राहवतीं दृष्ट्वा तस्याः स्रोतस्यवापतत् ।।"}, {"c": "1.167", "n": "9", "i": 5630, "v": "सा तमग्निसमं विप्रमनुचिन्त्य सरिद्वरा । शतधा विद्रुता यस्माच्छतद्रुरिति विश्रुता ।।"}, {"c": "1.167", "n": "10", "i": 5631, "v": "ततः स्थलगतं दृष्ट्वा तत्राप्यात्मानमात्मना । मर्तुं न शक्यमित्युक्त्वा पुनरेवाश्रमं ययौ ।।"}, {"c": "1.167", "n": "11", "i": 5632, "v": "वध्वादृश्यन्त्यानुगत आश्रमाभिमुखो व्रजन् । अथ शुश्राव संगत्या वेदाध्ययननिःस्वनम् । पृष्ठतः परिपूर्णार्थैः षड्भिरङ्गैरलंकृतम् ।।"}, {"c": "1.167", "n": "12", "i": 5633, "v": "अनुव्रजति को न्वेष मामित्येव च सोऽब्रवीत् । अहं त्वदृश्यती नाम्ना तं स्नुषा प्रत्यभाषत । शक्तेर्भार्या महाभाग तपोयुक्ता तपस्विनी ।।"}, {"c": "1.167", "t": "वसिष्ठ उवाच ।"}, {"c": "1.167", "n": "13", "i": 5634, "v": "पुत्रि कस्यैष साङ्गस्य वेदस्याध्ययनस्वनः । पुरा साङ्गस्य वेदस्य शक्तेरिव मया श्रुतः ।।"}, {"c": "1.167", "t": "अदृश्यन्त्युवाच ।"}, {"c": "1.167", "n": "14", "i": 5635, "v": "अयं कुक्षौ समुत्पन्नः शक्तेर्गर्भः सुतस्य ते । समा द्वादश तस्येह वेदानभ्यसतो मुने ।।"}, {"c": "1.167", "t": "गन्धर्व उवाच ।"}, {"c": "1.167", "n": "15", "i": 5636, "v": "एवमुक्तस्ततो हृष्टो वसिष्ठः श्रेष्ठभागृषिः । अस्ति संतानमित्युक्त्वा मृत्योः पार्थ न्यवर्तत ।।"}, {"c": "1.167", "n": "16", "i": 5637, "v": "ततः प्रतिनिवृत्तः स तया वध्वा सहानघ । कल्माषपादमासीनं ददर्श विजने वने ।।"}, {"c": "1.167", "n": "17", "i": 5638, "v": "स तु दृष्ट्वैव तं राजा क्रुद्ध उत्थाय भारत । आविष्टो रक्षसोग्रेण इयेषात्तुं ततः स्म तम् ।।"}, {"c": "1.167", "n": "18", "i": 5639, "v": "अदृश्यन्ती तु तं दृष्ट्वा क्रूरकर्माणमग्रतः । भयसंविग्नया वाचा वसिष्ठमिदमब्रवीत् ।।"}, {"c": "1.167", "n": "19", "i": 5640, "v": "असौ मृत्युरिवोग्रेण दण्डेन भगवन्नितः । प्रगृहीतेन काष्ठेन राक्षसोऽभ्येति भीषणः ।।"}, {"c": "1.167", "n": "20", "i": 5641, "v": "तं निवारयितुं शक्तो नान्योऽस्ति भुवि कश्चन । त्वदृतेऽद्य महाभाग सर्ववेदविदां वर ।।"}, {"c": "1.167", "n": "21", "i": 5642, "v": "त्राहि मां भगवन्पापादस्माद्दारुणदर्शनात् । रक्षो अत्तुमिह ह्यावां नूनमेतच्चिकीर्षति ।।"}, {"c": "1.168", "t": "वसिष्ठ उवाच ।"}, {"c": "1.168", "n": "1", "i": 5643, "v": "मा भैः पुत्रि न भेतव्यं रक्षसस्ते कथंचन । नैतद्रक्षो भयं यस्मात्पश्यसि त्वमुपस्थितम् ।।"}, {"c": "1.168", "n": "2", "i": 5644, "v": "राजा कल्माषपादोऽयं वीर्यवान्प्रथितो भुवि । स एषोऽस्मिन्वनोद्देशे निवसत्यतिभीषणः ।।"}, {"c": "1.168", "t": "गन्धर्व उवाच ।"}, {"c": "1.168", "n": "3", "i": 5645, "v": "तमापतन्तं संप्रेक्ष्य वसिष्ठो भगवानृषिः । वारयामास तेजस्वी हुंकरेणैव भारत ।।"}, {"c": "1.168", "n": "4", "i": 5646, "v": "मन्त्रपूतेन च पुनः स तमभ्युक्ष्य वारिणा । मोक्षयामास वै घोराद्राक्षसाद्राजसत्तमम् ।।"}, {"c": "1.168", "n": "5", "i": 5647, "v": "स हि द्वादश वर्षाणि वसिष्ठस्यैव तेजसा । ग्रस्त आसीद्गृहेणेव पर्वकाले दिवाकरः ।।"}, {"c": "1.168", "n": "6", "i": 5648, "v": "रक्षसा विप्रमुक्तोऽथ स नृपस्तद्वनं महत् । तेजसा रञ्जयामास संध्याभ्रमिव भास्करः ।।"}, {"c": "1.168", "n": "7", "i": 5649, "v": "प्रतिलभ्य ततः संज्ञामभिवाद्य कृताञ्जलिः । उवाच नृपतिः काले वसिष्ठमृषिसत्तमम् ।।"}, {"c": "1.168", "n": "8", "i": 5650, "v": "सौदासोऽहं महाभाग याज्यस्ते द्विजसत्तम । अस्मिन्काले यदिष्टं ते ब्रूहि किं करवाणि ते ।।"}, {"c": "1.168", "t": "वसिष्ठ उवाच ।"}, {"c": "1.168", "n": "9", "i": 5651, "v": "वृत्तमेतद्यथाकालं गच्छ राज्यं प्रशाधि तत् । ब्राह्मणांश्च मनुष्येन्द्र मावमंस्थाः कदाचन ।।"}, {"c": "1.168", "t": "राजोवाच ।"}, {"c": "1.168", "n": "10", "i": 5652, "v": "नावमंस्याम्यहं ब्रह्मन्कदाचिद्ब्राह्मणर्षभान् । त्वन्निदेशे स्थितः शश्वत्पुजयिष्याम्यहं द्विजान् ।।"}, {"c": "1.168", "n": "11", "i": 5653, "v": "इक्ष्वाकूणां तु येनाहमनृणः स्यां द्विजोत्तम । तत्त्वत्तः प्राप्तुमिच्छामि वरं वेदविदां वर ।।"}, {"c": "1.168", "n": "12", "i": 5654, "v": "अपत्यायेप्सितां मह्यं महिषीं गन्तुमर्हसि । शीलरूपगुणोपेतामिक्ष्वाकुकुलवृद्धये ।।"}, {"c": "1.168", "t": "गन्धर्व उवाच ।"}, {"c": "1.168", "n": "13", "i": 5655, "v": "ददानीत्येव तं तत्र राजानं प्रत्युवाच ह । वसिष्ठः परमेष्वासं सत्यसंधो द्विजोत्तमः ।।"}, {"c": "1.168", "n": "14", "i": 5656, "v": "ततः प्रतिययौ काले वसिष्ठसहितोऽनघ । ख्यातं पुरवरं लोकेष्वयोध्यां मनुजेश्वरः ।।"}, {"c": "1.168", "n": "15", "i": 5657, "v": "तं प्रजाः प्रतिमोदन्त्यः सर्वाः प्रत्युद्ययुस्तदा । विपाप्मानं महात्मानं दिवौकस इवेश्वरम् ।।"}, {"c": "1.168", "n": "16", "i": 5658, "v": "अचिरात्स मनुष्येन्द्रो नगरीं पुण्यकर्मणाम् । विवेश सहितस्तेन वसिष्ठेन महात्मना ।।"}, {"c": "1.168", "n": "17", "i": 5659, "v": "ददृशुस्तं ततो राजन्नयोध्यावासिनो जनाः । पुष्येण सहितं काले दिवाकरमिवोदितम् ।।"}, {"c": "1.168", "n": "18", "i": 5660, "v": "स हि तां पूरयामास लक्ष्म्या लक्ष्मीवतां वरः । अयोध्यां व्योम शीतांशुः शरत्काल इवोदितः ।।"}, {"c": "1.168", "n": "19", "i": 5661, "v": "संसिक्तमृष्टपन्थानं पताकोच्छ्रयभूषितम् । मनः प्रह्लादयामासा तस्य तत्पुरमुत्तमम् ।।"}, {"c": "1.168", "n": "20", "i": 5662, "v": "तुष्टपुष्टजनाकीर्णा सा पुरी कुरुनन्दन । अशोभत तदा तेन शक्रेणेवामरावती ।।"}, {"c": "1.168", "n": "21", "i": 5663, "v": "ततः प्रविष्टे राजेन्द्रे तस्मिन्राजनि तां पुरीम् । तस्य राज्ञोऽऽज्ञया देवी वसिष्ठमुपचक्रमे ।।"}, {"c": "1.168", "n": "22", "i": 5664, "v": "ऋतावथ महर्षिः स संबभूव तया सह । देव्या दिव्येन विधिना वसिष्ठः श्रेष्ठभागृषिः ।।"}, {"c": "1.168", "n": "23", "i": 5665, "v": "अथ तस्यां समुत्पन्ने गर्भे स मुनिसत्तमः । राज्ञाभिवादितस्तेन जगाम पुनराश्रमम् ।।"}, {"c": "1.168", "n": "24", "i": 5666, "v": "दीर्घकालधृतं गर्भं सुषाव न तु तं यदा । साथ देव्यश्मना कुक्षिं निर्बिभेद तदा स्वकम् ।।"}, {"c": "1.168", "n": "25", "i": 5667, "v": "द्वादशेऽथ ततो वर्षे स जज्ञे मनुजर्षभ । अश्मको नाम राजर्षिः पोतनं यो न्यवेशयत् ।।"}, {"c": "1.169", "t": "गन्धर्व उवाच ।"}, {"c": "1.169", "n": "1", "i": 5668, "v": "आश्रमस्था ततः पुत्रमदृश्यन्ती व्यजायत । शक्तेः कुलकरं राजन्द्वितीयमिव शक्तिनम् ।।"}, {"c": "1.169", "n": "2", "i": 5669, "v": "जातकर्मादिकास्तस्य क्रियाः स मुनिपुंगवः । पौत्रस्य भरतश्रेष्ठ चकार भगवान्स्वयम् ।।"}, {"c": "1.169", "n": "3", "i": 5670, "v": "परासुश्च यतस्तेन वसिष्ठः स्थापितस्तदा । गर्भस्थेन ततो लोके पराशर इति स्मृतः ।।"}, {"c": "1.169", "n": "4", "i": 5671, "v": "अमन्यत स धर्मात्मा वसिष्ठं पितरं तदा । जन्मप्रभृति तस्मिंश्च पितरीव व्यवर्तत ।।"}, {"c": "1.169", "n": "5", "i": 5672, "v": "स तात इति विप्रर्षिं वसिष्ठं प्रत्यभाषत । मातुः समक्षं कौन्तेय अदृश्यन्त्याः परंतप ।।"}, {"c": "1.169", "n": "6", "i": 5673, "v": "तातेति परिपूर्णार्थं तस्य तन्मधुरं वचः । अदृश्यन्त्यश्रुपूर्णाक्षी शृण्वन्ती तमुवाच ह ।।"}, {"c": "1.169", "n": "7", "i": 5674, "v": "मा तात तात तातेति न ते तातो महामुनिः । रक्षसा भक्षितस्तात तव तातो वनान्तरे ।।"}, {"c": "1.169", "n": "8", "i": 5675, "v": "मन्यसे यं तु तातेति नैष तातस्तवानघ । आर्यस्त्वेष पिता तस्य पितुस्तव महात्मनः ।।"}, {"c": "1.169", "n": "9", "i": 5676, "v": "स एवमुक्तो दुःखार्तः सत्यवागृषिसत्तमः । सर्वलोकविनाशाय मतिं चक्रे महामनाः ।।"}, {"c": "1.169", "n": "10", "i": 5677, "v": "तं तथा निश्चितात्मानं महात्मानं महातपाः । वसिष्ठो वारयामास हेतुना येन तच्छृणु ।।"}, {"c": "1.169", "t": "वसिष्ठ उवाच ।"}, {"c": "1.169", "n": "11", "i": 5678, "v": "कृतवीर्य इति ख्यातो बभूव नृपतिः क्षितौ । याज्यो वेदविदां लोके भृगूणां पार्थिवर्षभः ।।"}, {"c": "1.169", "n": "12", "i": 5679, "v": "स तानग्रभुजस्तात धान्येन च धनेन च । सोमान्ते तर्पयामास विपुलेन विशां पतिः ।।"}, {"c": "1.169", "n": "13", "i": 5680, "v": "तस्मिन्नृपतिशार्दूले स्वर्यातेऽथ कदाचन । बभूव तत्कुलेयानां द्रव्यकार्यमुपस्थितम् ।।"}, {"c": "1.169", "n": "14", "i": 5681, "v": "ते भृगूणां धनं ज्ञात्वा राजानः सर्व एव ह । याचिष्णवोऽभिजग्मुस्तांस्तात भार्गवसत्तमान् ।।"}, {"c": "1.169", "n": "15", "i": 5682, "v": "भूमौ तु निदधुः केचिद्भृगवो धनमक्षयम् । ददुः केचिद्द्विजातिभ्यो ज्ञात्वा क्षत्रियतो भयम् ।।"}, {"c": "1.169", "n": "16", "i": 5683, "v": "भृगवस्तु ददुः केचित्तेषां वित्तं यथेप्सितम् । क्षत्रियाणां तदा तात कारणान्तरदर्शनात् ।।"}, {"c": "1.169", "n": "17", "i": 5684, "v": "ततो महीतलं तात क्षत्रियेण यदृच्छया । खनताधिगतं वित्तं केनचिद्भृगुवेश्मनि । तद्वित्तं ददृशुः सर्वे समेताः क्षत्रियर्षभाः ।।"}, {"c": "1.169", "n": "18", "i": 5685, "v": "अवमन्य ततः कोपाद्भृगूंस्ताञ्शरणागतान् । निजघ्नुस्ते महेष्वासाः सर्वांस्तान्निशितैः शरैः । आ गर्भादनुकृन्तन्तश्चेरुश्चैव वसुंधराम् ।।"}, {"c": "1.169", "n": "19", "i": 5686, "v": "तत उच्छिद्यमानेषु भृगुष्वेवं भयात्तदा । भृगुपत्न्यो गिरिं तात हिमवन्तं प्रपेदिरे ।।"}, {"c": "1.169", "n": "20", "i": 5687, "v": "तासामन्यतमा गर्भं भयाद्दाधार तैजसम् । ऊरुणैकेन वामोरूर्भर्तुः कुलविवृद्धये । ददृशुर्ब्राह्मणीं तां ते दीप्यमानां स्वतेजसा ।।"}, {"c": "1.169", "n": "21", "i": 5688, "v": "अथ गर्भः स भित्त्वोरुं ब्राह्मण्या निर्जगाम ह । मुष्णन्दृष्टीः क्षत्रियाणां मध्याह्न इव भास्करः । ततश्चक्षुर्वियुक्तास्ते गिरिदुर्गेषु बभ्रमुः ।।"}, {"c": "1.169", "n": "22", "i": 5689, "v": "ततस्ते मोघसंकल्पा भयार्ताः क्षत्रियर्षभाः । ब्रह्मणीं शरणं जग्मुर्दृष्ट्यर्थं तामनिन्दिताम् ।।"}, {"c": "1.169", "n": "23", "i": 5690, "v": "ऊचुश्चैनां महाभागां क्षत्रियास्ते विचेतसः । ज्योतिःप्रहीणा दुःखार्ताः शान्तार्चिष इवाग्नयः ।।"}, {"c": "1.169", "n": "24", "i": 5691, "v": "भगवत्याः प्रसादेन गच्छेत्क्षत्रं सचक्षुषम् । उपारम्य च गच्छेम सहिताः पापकर्मणः ।।"}, {"c": "1.169", "n": "25", "i": 5692, "v": "सपुत्रा त्वं प्रसादं नः सर्वेषां कर्तुमर्हसि । पुनर्दृष्टिप्रदानेन राज्ञः संत्रातुमर्हसि ।।"}, {"c": "1.170", "t": "ब्राह्मण्युवाच ।"}, {"c": "1.170", "n": "1", "i": 5693, "v": "नाहं गृह्णामि वस्तात दृष्टीर्नास्ति रुषान्विता । अयं तु भार्गवो नूनमूरुजः कुपितोऽद्य वः ।।"}, {"c": "1.170", "n": "2", "i": 5694, "v": "तेन चक्षूंषि वस्तात नूनं कोपान्महात्मना । स्मरता निहतान्बन्धूनादत्तानि न संशयः ।।"}, {"c": "1.170", "n": "3", "i": 5695, "v": "गर्भानपि यदा यूयं भृगूणां घ्नत पुत्रकाः । तदायमूरुणा गर्भो मया वर्षशतं धृतः ।।"}, {"c": "1.170", "n": "4", "i": 5696, "v": "षडङ्गश्चाखिलो वेद इमं गर्भस्थमेव हि । विवेश भृगुवंशस्य भूयः प्रियचिकीर्षया ।।"}, {"c": "1.170", "n": "5", "i": 5697, "v": "सोऽयं पितृवधान्नूनं क्रोधाद्वो हन्तुमिच्छति । तेजसा यस्य दिव्येन चक्षूंषि मुषितानि वः ।।"}, {"c": "1.170", "n": "6", "i": 5698, "v": "तमिमं तात याचध्वमौर्वं मम सुतोत्तमम् । अयं वः प्रणिपातेन तुष्टो दृष्टीर्विमोक्ष्यति ।।"}, {"c": "1.170", "t": "गन्धर्व उवाच ।"}, {"c": "1.170", "n": "7", "i": 5699, "v": "एवमुक्तास्ततः सर्वे राजानस्ते तमूरुजम् । ऊचुः प्रसीदेति तदा प्रसादं च चकार सः ।।"}, {"c": "1.170", "n": "8", "i": 5700, "v": "अनेनैव च विख्यातो नाम्ना लोकेषु सत्तमः । स और्व इति विप्रर्षिरूरुं भित्त्वा व्यजायत ।।"}, {"c": "1.170", "n": "9", "i": 5701, "v": "चक्षूंषि प्रतिलभ्याथ प्रतिजग्मुस्ततो नृपाः । भार्गवस्तु मुनिर्मेने सर्वलोकपराभवम् ।।"}, {"c": "1.170", "n": "10", "i": 5702, "v": "स चक्रे तात लोकानां विनाशाय महामनाः । सर्वेषामेव कार्त्स्न्येन मनः प्रवणमात्मनः ।।"}, {"c": "1.170", "n": "11", "i": 5703, "v": "इच्छन्नपचितिं कर्तुं भृगूणां भृगुसत्तमः । सर्वलोकविनाशाय तपसा महतैधितः ।।"}, {"c": "1.170", "n": "12", "i": 5704, "v": "तापयामास लोकान्स सदेवासुरमानुषान् । तपसोग्रेण महता नन्दयिष्यन्पितामहान् ।।"}, {"c": "1.170", "n": "13", "i": 5705, "v": "ततस्तं पितरस्तात विज्ञाय भृगुसत्तमम् । पितृलोकादुपागम्य सर्व ऊचुरिदं वचः ।।"}, {"c": "1.170", "n": "14", "i": 5706, "v": "और्व दृष्टः प्रभावस्ते तपसोग्रस्य पुत्रक । प्रसादं कुरु लोकानां नियच्छ क्रोधमात्मनः ।।"}, {"c": "1.170", "n": "15", "i": 5707, "v": "नानीशैर्हि तदा तात भृगुभिर्भावितात्मभिः । वधोऽभ्युपेक्षितः सर्वैः क्षत्रियाणां विहिंसताम् ।।"}, {"c": "1.170", "n": "16", "i": 5708, "v": "आयुषा हि प्रकृष्टेन यदा नः खेद आविशत् । तदास्माभिर्वधस्तात क्षत्रियैरीप्सितः स्वयम् ।।"}, {"c": "1.170", "n": "17", "i": 5709, "v": "निखातं तद्धि वै वित्तं केनचिद्भृगुवेश्मनि । वैरायैव तदा न्यस्तं क्षत्रियान्कोपयिष्णुभिः । किं हि वित्तेन नः कार्यं स्वर्गेप्सूनां द्विजर्षभ ।।"}, {"c": "1.170", "n": "18", "i": 5710, "v": "यदा तु मृत्युरादातुं न नः शक्नोति सर्वशः । तदास्माभिरयं दृष्ट उपायस्तात संमतः ।।"}, {"c": "1.170", "n": "19", "i": 5711, "v": "आत्महा च पुमांस्तात न लोकाँल्लभते शुभान् । ततोऽस्माभिः समीक्ष्यैवं नात्मनात्मा विनाशितः ।।"}, {"c": "1.170", "n": "20", "i": 5712, "v": "न चैतन्नः प्रियं तात यदिदं कर्तुमिच्छसि । नियच्छेदं मनः पापात्सर्वलोकपराभवात् ।।"}, {"c": "1.170", "n": "21", "i": 5713, "v": "न हि नः क्षत्रियाः केचिन्न लोकाः सप्त पुत्रक । दूषयन्ति तपस्तेजः क्रोधमुत्पतितं जहि ।।"}, {"c": "1.171", "t": "और्व उवाच ।"}, {"c": "1.171", "n": "1", "i": 5714, "v": "उक्तवानस्मि यां क्रोधात्प्रतिज्ञां पितरस्तदा । सर्वलोकविनाशाय न सा मे वितथा भवेत् ।।"}, {"c": "1.171", "n": "2", "i": 5715, "v": "वृथारोषप्रतिज्ञो हि नाहं जीवितुमुत्सहे । अनिस्तीर्णो हि मां रोषो दहेदग्निरिवारणिम् ।।"}, {"c": "1.171", "n": "3", "i": 5716, "v": "यो हि कारणतः क्रोधं संजातं क्षन्तुमर्हति । नालं स मनुजः सम्यक्त्रिवर्गं परिरक्षितुम् ।।"}, {"c": "1.171", "n": "4", "i": 5717, "v": "अशिष्टानां नियन्ता हि शिष्टानां परिरक्षता । स्थाने रोषः प्रयुक्तः स्यान्नृपैः स्वर्गजिगीषुभिः ।।"}, {"c": "1.171", "n": "5", "i": 5718, "v": "अश्रौषमहमूरुस्थो गर्भशय्यागतस्तदा । आरावं मातृवर्गस्य भृगूणां क्षत्रियैर्वधे ।।"}, {"c": "1.171", "n": "6", "i": 5719, "v": "सामरैर्हि यदा लोकैर्भृगूणां क्षत्रियाधमैः । आगर्भोत्सादनं क्षान्तं तदा मां मन्युराविषत् ।।"}, {"c": "1.171", "n": "7", "i": 5720, "v": "आपूर्णकोशाः किल मे मातरः पितरस्तथा । भयात्सर्वेषु लोकेषु नाधिजग्मुः परायणम् ।।"}, {"c": "1.171", "n": "8", "i": 5721, "v": "तान्भृगूणां तदा दारान्कश्चिन्नाभ्यवपद्यत । यदा तदा दधारेयमूरुणैकेन मां शुभा ।।"}, {"c": "1.171", "n": "9", "i": 5722, "v": "प्रतिषेद्धा हि पापस्य यदा लोकेषु विद्यते । तदा सर्वेषु लोकेषु पापकृन्नोपपद्यते ।।"}, {"c": "1.171", "n": "10", "i": 5723, "v": "यदा तु प्रतिषेद्धारं पापो न लभते क्वचित् । तिष्ठन्ति बहवो लोके तदा पापेषु कर्मसु ।।"}, {"c": "1.171", "n": "11", "i": 5724, "v": "जानन्नपि च यः पापं शक्तिमान्न नियच्छति । ईशः सन्सोऽपि तेनैव कर्मणा संप्रयुज्यते ।।"}, {"c": "1.171", "n": "12", "i": 5725, "v": "राजभिश्चेश्वरैश्चैव यदि वै पितरो मम । शक्तैर्न शकिता त्रातुमिष्टं मत्वेह जीवितम् ।।"}, {"c": "1.171", "n": "13", "i": 5726, "v": "अत एषामहं क्रुद्धो लोकानामीश्वरोऽद्य सन् । भवतां तु वचो नाहमलं समतिवर्तितुम् ।।"}, {"c": "1.171", "n": "14", "i": 5727, "v": "मम चापि भवेदेतदीश्वरस्य सतो महत् । उपेक्षमाणस्य पुनर्लोकानां किल्बिषाद्भयम् ।।"}, {"c": "1.171", "n": "15", "i": 5728, "v": "यश्चायं मन्युजो मेऽग्निर्लोकानादातुमिच्छति । दहेदेष च मामेव निगृहीतः स्वतेजसा ।।"}, {"c": "1.171", "n": "16", "i": 5729, "v": "भवतां च विजानामि सर्वलोकहितेप्सुताम् । तस्माद्विदध्वं यच्छ्रेयो लोकानां मम चेश्वराः ।।"}, {"c": "1.171", "t": "पितर ऊचुः ।"}, {"c": "1.171", "n": "17", "i": 5730, "v": "य एष मन्युजस्तेऽग्निर्लोकानादातुमिच्छति । अप्सु तं मुञ्च भद्रं ते लोका ह्यप्सु प्रतिष्ठिताः ।।"}, {"c": "1.171", "n": "18", "i": 5731, "v": "आपोमयाः सर्वरसाः सर्वमापोमयं जगत् । तस्मादप्सु विमुञ्चेमं क्रोधाग्निं द्विजसत्तम ।।"}, {"c": "1.171", "n": "19", "i": 5732, "v": "अयं तिष्ठतु ते विप्र यदीच्छसि महोदधौ । मन्युजोऽग्निर्दहन्नापो लोका ह्यापोमयाः स्मृताः ।।"}, {"c": "1.171", "n": "20", "i": 5733, "v": "एवं प्रतिज्ञा सत्येयं तवानघ भविष्यति । न चैव सामरा लोका गमिष्यन्ति पराभवम् ।।"}, {"c": "1.171", "t": "वसिष्ठ उवाच ।"}, {"c": "1.171", "n": "21", "i": 5734, "v": "ततस्तं क्रोधजं तात और्वोऽग्निं वरुणालये । उत्ससर्ज स चैवाप उपयुङ्क्ते महोदधौ ।।"}, {"c": "1.171", "n": "22", "i": 5735, "v": "महद्धयशिरो भूत्वा यत्तद्वेदविदो विदुः । तमग्निमुद्गिरन्वक्त्रात्पिबत्यापो महोदधौ ।।"}, {"c": "1.171", "n": "23", "i": 5736, "v": "तस्मात्त्वमपि भद्रं ते न लोकान्हन्तुमर्हसि । पराशर परान्धर्माञ्जानञ्ज्ञानवतां वर ।।"}, {"c": "1.172", "t": "गन्धर्व उवाच ।"}, {"c": "1.172", "n": "1", "i": 5737, "v": "एवमुक्तः स विप्रर्षिर्वसिष्ठेन महात्मना । न्ययच्छदात्मनः कोपं सर्वलोकपराभवात् ।।"}, {"c": "1.172", "n": "2", "i": 5738, "v": "ईजे च स महातेजाः सर्ववेदविदां वरः । ऋषी राक्षससत्रेण शाक्तेयोऽथ पराशरः ।।"}, {"c": "1.172", "n": "3", "i": 5739, "v": "ततो वृद्धांश्च बालांश्च राक्षसान्स महामुनिः । ददाह वितते यज्ञे शक्तेर्वधमनुस्मरन् ।।"}, {"c": "1.172", "n": "4", "i": 5740, "v": "न हि तं वारयामास वसिष्ठो रक्षसां वधात् । द्वितीयामस्य मा भाङ्क्षं प्रतिज्ञामिति निश्चयात् ।।"}, {"c": "1.172", "n": "5", "i": 5741, "v": "त्रयाणां पावकानां स सत्रे तस्मिन्महामुनिः । आसीत्पुरस्ताद्दीप्तानां चतुर्थ इव पावकः ।।"}, {"c": "1.172", "n": "6", "i": 5742, "v": "तेन यज्ञेन शुभ्रेण हूयमानेन युक्तितः । तद्विदीपितमाकाशं सूर्येणेव घनात्यये ।।"}, {"c": "1.172", "n": "7", "i": 5743, "v": "तं वसिष्ठादयः सर्वे मुनयस्तत्र मेनिरे । तेजसा दिवि दीप्यन्तं द्वितीयमिव भास्करम् ।।"}, {"c": "1.172", "n": "8", "i": 5744, "v": "ततः परमदुष्प्रापमन्यैरृषिरुदारधीः । समापिपयिषुः सत्रं तमत्रिः समुपागमत् ।।"}, {"c": "1.172", "n": "9", "i": 5745, "v": "तथा पुलस्त्यः पुलहः क्रतुश्चैव महाक्रतुम् । उपाजग्मुरमित्रघ्न रक्षसां जीवितेप्सया ।।"}, {"c": "1.172", "n": "10", "i": 5746, "v": "पुलस्त्यस्तु वधात्तेषां रक्षसां भरतर्षभ । उवाचेदं वचः पार्थ पराशरमरिंदमम् ।।"}, {"c": "1.172", "n": "11", "i": 5747, "v": "कच्चित्तातापविघ्नं ते कच्चिन्नन्दसि पुत्रक । अजानतामदोषाणां सर्वेषां रक्षसां वधात् ।।"}, {"c": "1.172", "n": "12", "i": 5748, "v": "प्रजोच्छेदमिमं मह्यं सर्वं सोमपसत्तम । अधर्मिष्ठं वरिष्ठः सन्कुरुषे त्वं पराशर । राजा कल्माषपादश्च दिवमारोढुमिच्छति ।।"}, {"c": "1.172", "n": "13", "i": 5749, "v": "ये च शक्त्यवराः पुत्रा वसिष्ठस्य महामुनेः । ते च सर्वे मुदा युक्ता मोदन्ते सहिताः सुरैः । सर्वमेतद्वसिष्ठस्य विदितं वै महामुने ।।"}, {"c": "1.172", "n": "14", "i": 5750, "v": "रक्षसां च समुच्छेद एष तात तपस्विनाम् । निमित्तभूतस्त्वं चात्र क्रतौ वासिष्ठनन्दन । स सत्रं मुञ्च भद्रं ते समाप्तमिदमस्तु ते ।।"}, {"c": "1.172", "n": "15", "i": 5751, "v": "एवमुक्तः पुलस्त्येन वसिष्ठेन च धीमता । तदा समापयामास सत्रं शाक्तिः पराशरः ।।"}, {"c": "1.172", "n": "16", "i": 5752, "v": "सर्वराक्षससत्राय संभृतं पावकं मुनिः । उत्तरे हिमवत्पार्श्वे उत्ससर्ज महावने ।।"}, {"c": "1.172", "n": "17", "i": 5753, "v": "स तत्राद्यापि रक्षांसि वृक्षानश्मान एव च । भक्षयन्दृश्यते वह्निः सदा पर्वणि पर्वणि ।।"}, {"c": "1.173", "t": "अर्जुन उवाच ।"}, {"c": "1.173", "n": "1", "i": 5754, "v": "राज्ञा कल्माषपादेन गुरौ ब्रह्मविदां वरे । कारणं किं पुरस्कृत्य भार्या वै संनियोजिता ।।"}, {"c": "1.173", "n": "2", "i": 5755, "v": "जानता च परं धर्मं लोक्यं तेन महात्मना । अगम्यागमनं कस्माद्वसिष्ठेन महात्मना । कृतं तेन पुरा सर्वं वक्तुमर्हसि पृच्छतः ।।"}, {"c": "1.173", "t": "गन्धर्व उवाच ।"}, {"c": "1.173", "n": "3", "i": 5756, "v": "धनंजय निबोधेदं यन्मां त्वं परिपृच्छसि । वसिष्ठं प्रति दुर्धर्षं तथामित्रसहं नृपम् ।।"}, {"c": "1.173", "n": "4", "i": 5757, "v": "कथितं ते मया पूर्वं यथा शप्तः स पार्थिवः । शक्तिना भरतश्रेष्ठ वासिष्ठेन महात्मना ।।"}, {"c": "1.173", "n": "5", "i": 5758, "v": "स तु शापवशं प्राप्तः क्रोधपर्याकुलेक्षणः । निर्जगाम पुराद्राजा सहदारः परंतपः ।।"}, {"c": "1.173", "n": "6", "i": 5759, "v": "अरण्यं निर्जनं गत्वा सदारः परिचक्रमे । नानामृगगणाकीर्णं नानासत्त्वसमाकुलम् ।।"}, {"c": "1.173", "n": "7", "i": 5760, "v": "नानागुल्मलताच्छन्नं नानाद्रुमसमावृतम् । अरण्यं घोरसंनादं शापग्रस्तः परिभ्रमन् ।।"}, {"c": "1.173", "n": "8", "i": 5761, "v": "स कदाचित्क्षुधाविष्टो मृगयन्भक्षमात्मनः । ददर्श सुपरिक्लिष्टः कस्मिंश्चिद्वननिर्झरे । ब्राह्मणीं ब्राह्मणं चैव मैथुनायोपसंगतौ ।।"}, {"c": "1.173", "n": "9", "i": 5762, "v": "तौ समीक्ष्य तु वित्रस्तावकृतार्थौ प्रधावितौ । तयोश्च द्रवतोर्विप्रं जगृहे नृपतिर्बलात् ।।"}, {"c": "1.173", "n": "10", "i": 5763, "v": "दृष्ट्वा गृहीतं भर्तारमथ ब्राह्मण्यभाषत । शृणु राजन्वचो मह्यं यत्त्वां वक्ष्यामि सुव्रत ।।"}, {"c": "1.173", "n": "11", "i": 5764, "v": "आदित्यवंशप्रभवस्त्वं हि लोकपरिश्रुतः । अप्रमत्तः स्थितो धर्मे गुरुशुश्रूषणे रतः ।।"}, {"c": "1.173", "n": "12", "i": 5765, "v": "शापं प्राप्तोऽसि दुर्धर्ष न पापं कर्तुमर्हसि । ऋतुकाले तु संप्राप्ते भर्त्रास्म्यद्य समागता ।।"}, {"c": "1.173", "n": "13", "i": 5766, "v": "अकृतार्था ह्यहं भर्त्रा प्रसवार्थश्च मे महान् । प्रसीद नृपतिश्रेष्ठ भर्ता मेऽयं विसृज्यताम् ।।"}, {"c": "1.173", "n": "14", "i": 5767, "v": "एवं विक्रोशमानायास्तस्याः स सुनृशंसकृत् । भर्तारं भक्षयामास व्याघ्रो मृगमिवेप्सितम् ।।"}, {"c": "1.173", "n": "15", "i": 5768, "v": "तस्याः क्रोधाभिभूताया यदश्रु न्यपतद्भुवि । सोऽग्निः समभवद्दीप्तस्तं च देशं व्यदीपयत् ।।"}, {"c": "1.173", "n": "16", "i": 5769, "v": "ततः सा शोकसंतप्ता भर्तृव्यसनदुःखिता । कल्माषपादं राजर्षिमशपद्ब्राह्मणी रुषा ।।"}, {"c": "1.173", "n": "17", "i": 5770, "v": "यस्मान्ममाकृतार्थायास्त्वया क्षुद्र नृशंसवत् । प्रेक्षन्त्या भक्षितो मेऽद्य प्रभुर्भर्ता महायशाः ।।"}, {"c": "1.173", "n": "18", "i": 5771, "v": "तस्मात्त्वमपि दुर्बुद्धे मच्छापपरिविक्षतः । पत्नीमृतावनुप्राप्य सद्यस्त्यक्ष्यसि जीवितम् ।।"}, {"c": "1.173", "n": "19", "i": 5772, "v": "यस्य चर्षेर्वसिष्ठस्य त्वया पुत्रा विनाशिताः । तेन संगम्य ते भार्या तनयं जनयिष्यति । स ते वंशकरः पुत्रो भविष्यति नृपाधम ।।"}, {"c": "1.173", "n": "20", "i": 5773, "v": "एवं शप्त्वा तु राजानं सा तमाङ्गिरसी शुभा । तस्यैव संनिधौ दीप्तं प्रविवेश हुताशनम् ।।"}, {"c": "1.173", "n": "21", "i": 5774, "v": "वसिष्ठश्च महाभागः सर्वमेतदपश्यत । ज्ञानयोगेन महता तपसा च परंतप ।।"}, {"c": "1.173", "n": "22", "i": 5775, "v": "मुक्तशापश्च राजर्षिः कालेन महता ततः । ऋतुकालेऽभिपतितो मदयन्त्या निवारितः ।।"}, {"c": "1.173", "n": "23", "i": 5776, "v": "न हि सस्मार नृपतिस्तं शापं शापमोहितः । देव्याः सोऽथ वचः श्रुत्वा स तस्या नृपसत्तमः । तं च शापमनुस्मृत्य पर्यतप्यद्भृशं तदा ।।"}, {"c": "1.173", "n": "24", "i": 5777, "v": "एतस्मात्कारणाद्राजा वसिष्ठं संन्ययोजयत् । स्वदारे भरतश्रेष्ठ शापदोषसमन्वितः ।।"}, {"c": "1.174", "t": "अर्जुन उवाच ।"}, {"c": "1.174", "n": "1", "i": 5778, "v": "अस्माकमनुरूपो वै यः स्याद्गन्धर्व वेदवित् । पुरोहितस्तमाचक्ष्व सर्वं हि विदितं तव ।।"}, {"c": "1.174", "t": "गन्धर्व उवाच ।"}, {"c": "1.174", "n": "2", "i": 5779, "v": "यवीयान्देवलस्यैष वने भ्राता तपस्यति । धौम्य उत्कोचके तीर्थे तं वृणुध्वं यदीच्छथ ।।"}, {"c": "1.174", "t": "वैशंपायन उवाच ।"}, {"c": "1.174", "n": "3", "i": 5780, "v": "ततोऽर्जुनोऽस्त्रमाग्नेयं प्रददौ तद्यथाविधि । गन्धर्वाय तदा प्रीतो वचनं चेदमब्रवीत् ।।"}, {"c": "1.174", "n": "4", "i": 5781, "v": "त्वय्येव तावत्तिष्ठन्तु हया गन्धर्वसत्तम । कर्मकाले ग्रहीष्यामि स्वस्ति तेऽस्त्विति चाब्रवीत् ।।"}, {"c": "1.174", "n": "5", "i": 5782, "v": "तेऽन्योन्यमभिसंपूज्य गन्धर्वः पाण्डवाश्च ह । रम्याद्भागीरथीकच्छाद्यथाकामं प्रतस्थिरे ।।"}, {"c": "1.174", "n": "6", "i": 5783, "v": "तत उत्कोचकं तीर्थं गत्वा धौम्याश्रमं तु ते । तं वव्रुः पाण्डवा धौम्यं पौरोहित्याय भारत ।।"}, {"c": "1.174", "n": "7", "i": 5784, "v": "तान्धौम्यः प्रतिजग्राह सर्ववेदविदां वरः । पाद्येन फलमूलेन पौरोहित्येन चैव ह ।।"}, {"c": "1.174", "n": "8", "i": 5785, "v": "ते तदाशंसिरे लब्धां श्रियं राज्यं च पाण्डवाः । तं ब्राह्मणं पुरस्कृत्य पाञ्चाल्याश्च स्वयंवरम् ।।"}, {"c": "1.174", "n": "9", "i": 5786, "v": "मातृषष्ठास्तु ते तेन गुरुणा संगतास्तदा । नाथवन्तमिवात्मानं मेनिरे भरतर्षभाः ।।"}, {"c": "1.174", "n": "10", "i": 5787, "v": "स हि वेदार्थतत्त्वज्ञस्तेषां गुरुरुदारधीः । तेन धर्मविदा पार्था याज्याः सर्वविदा कृताः ।।"}, {"c": "1.174", "n": "11", "i": 5788, "v": "वीरांस्तु स हि तान्मेने प्राप्तराज्यान्स्वधर्मतः । बुद्धिवीर्यबलोत्साहैर्युक्तान्देवानिवापरान् ।।"}, {"c": "1.174", "n": "12", "i": 5789, "v": "कृतस्वस्त्ययनास्तेन ततस्ते मनुजाधिपाः । मेनिरे सहिता गन्तुं पाञ्चाल्यास्तं स्वयंवरम् ।।"}, {"c": "1.175", "t": "वैशंपायन उवाच ।"}, {"c": "1.175", "n": "1", "i": 5790, "v": "ततस्ते नरशार्दूला भ्रातरः पञ्च पाण्डवाः । प्रययुर्द्रौपदीं द्रष्टुं तं च देवमहोत्सवम् ।।"}, {"c": "1.175", "n": "2", "i": 5791, "v": "ते प्रयाता नरव्याघ्रा मात्रा सह परंतपाः । ब्राह्मणान्ददृशुर्मार्गे गच्छतः सगणान्बहून् ।।"}, {"c": "1.175", "n": "3", "i": 5792, "v": "तानूचुर्ब्राह्मणा राजन्पाण्डवान्ब्रह्मचारिणः । क्व भवन्तो गमिष्यन्ति कुतो वागच्छतेति ह ।।"}, {"c": "1.175", "t": "युधिष्ठिर उवाच ।"}, {"c": "1.175", "n": "4", "i": 5793, "v": "आगतानेकचक्रायाः सोदर्यान्देवदर्शिनः । भवन्तो हि विजानन्तु सहितान्मातृचारिणः ।।"}, {"c": "1.175", "t": "ब्राह्मणा ऊचुः ।"}, {"c": "1.175", "n": "5", "i": 5794, "v": "गच्छताद्यैव पाञ्चालान्द्रुपदस्य निवेशनम् । स्वयंवरो महांस्तत्र भविता सुमहाधनः ।।"}, {"c": "1.175", "n": "6", "i": 5795, "v": "एकसार्थं प्रयाताः स्मो वयमप्यत्र गामिनः । तत्र ह्यद्भुतसंकाशो भविता सुमहोत्सवः ।।"}, {"c": "1.175", "n": "7", "i": 5796, "v": "यज्ञसेनस्य दुहिता द्रुपदस्य महात्मनः । वेदीमध्यात्समुत्पन्ना पद्मपत्रनिभेक्षणा ।।"}, {"c": "1.175", "n": "8", "i": 5797, "v": "दर्शनीयानवद्याङ्गी सुकुमारी मनस्विनी । धृष्टद्युम्नस्य भगिनी द्रोणशत्रोः प्रतापिनः ।।"}, {"c": "1.175", "n": "9", "i": 5798, "v": "यो जातः कवची खड्गी सशरः सशरासनः । सुसमिद्धे महाबाहुः पावके पावकप्रभः ।।"}, {"c": "1.175", "n": "10", "i": 5799, "v": "स्वसा तस्यानवद्याङ्गी द्रौपदी तनुमध्यमा । नीलोत्पलसमो गन्धो यस्याः क्रोशात्प्रवायति ।।"}, {"c": "1.175", "n": "11", "i": 5800, "v": "तां यज्ञसेनस्य सुतां स्वयंवरकृतक्षणाम् । गच्छामहे वयं द्रष्टुं तं च देवमहोत्सवम् ।।"}, {"c": "1.175", "n": "12", "i": 5801, "v": "राजानो राजपुत्राश्च यज्वानो भूरिदक्षिणाः । स्वाध्यायवन्तः शुचयो महात्मानो यतव्रताः ।।"}, {"c": "1.175", "n": "13", "i": 5802, "v": "तरुणा दर्शनीयाश्च नानादेशसमागताः । महारथाः कृतास्त्राश्च समुपैष्यन्ति भूमिपाः ।।"}, {"c": "1.175", "n": "14", "i": 5803, "v": "ते तत्र विविधान्दायान्विजयार्थं नरेश्वराः । प्रदास्यन्ति धनं गाश्च भक्ष्यं भोज्यं च सर्वशः ।।"}, {"c": "1.175", "n": "15", "i": 5804, "v": "प्रतिगृह्य च तत्सर्वं दृष्ट्वा चैव स्वयंवरम् । अनुभूयोत्सवं चैव गमिष्यामो यथेप्सितम् ।।"}, {"c": "1.175", "n": "16", "i": 5805, "v": "नटा वैतालिकाश्चैव नर्तकाः सूतमागधाः । नियोधकाश्च देशेभ्यः समेष्यन्ति महाबलाः ।।"}, {"c": "1.175", "n": "17", "i": 5806, "v": "एवं कौतूहलं कृत्वा दृष्ट्वा च प्रतिगृह्य च । सहास्माभिर्महात्मानः पुनः प्रतिनिवर्त्स्यथ ।।"}, {"c": "1.175", "n": "18", "i": 5807, "v": "दर्शनीयांश्च वः सर्वान्देवरूपानवस्थितान् । समीक्ष्य कृष्णा वरयेत्संगत्यान्यतमं वरम् ।।"}, {"c": "1.175", "n": "19", "i": 5808, "v": "अयं भ्राता तव श्रीमान्दर्शनीयो महाभुजः । नियुध्यमानो विजयेत्संगत्या द्रविणं बहु ।।"}, {"c": "1.175", "t": "युधिष्ठिर उवाच ।"}, {"c": "1.175", "n": "20", "i": 5809, "v": "परमं भो गमिष्यामो द्रष्टुं देवमहोत्सवम् । भवद्भिः सहिताः सर्वे कन्यायास्तं स्वयंवरम् ।।"}, {"c": "1.176", "t": "वैशंपायन उवाच ।"}, {"c": "1.176", "n": "1", "i": 5810, "v": "एवमुक्ताः प्रयातास्ते पाण्डवा जनमेजय । राज्ञा दक्षिणपाञ्चालान्द्रुपदेनाभिरक्षितान् ।।"}, {"c": "1.176", "n": "2", "i": 5811, "v": "ततस्ते तं महात्मानं शुद्धात्मानमकल्मषम् । ददृशुः पाण्डवा राजन्पथि द्वैपायनं तदा ।।"}, {"c": "1.176", "n": "3", "i": 5812, "v": "तस्मै यथावत्सत्कारं कृत्वा तेन च सान्त्विताः । कथान्ते चाभ्यनुज्ञाताः प्रययुर्द्रुपदक्षयम् ।।"}, {"c": "1.176", "n": "4", "i": 5813, "v": "पश्यन्तो रमणीयानि वनानि च सरांसि च । तत्र तत्र वसन्तश्च शनैर्जग्मुर्महारथाः ।।"}, {"c": "1.176", "n": "5", "i": 5814, "v": "स्वाध्यायवन्तः शुचयो मधुराः प्रियवादिनः । आनुपूर्व्येण संप्राप्ताः पाञ्चालान्कुरुनन्दनाः ।।"}, {"c": "1.176", "n": "6", "i": 5815, "v": "ते तु दृष्ट्वा पुरं तच्च स्कन्धावारं च पाण्डवाः । कुम्भकारस्य शालायां निवेशं चक्रिरे तदा ।।"}, {"c": "1.176", "n": "7", "i": 5816, "v": "तत्र भैक्षं समाजह्रुर्ब्राह्मीं वृत्तिं समाश्रिताः । तांश्च प्राप्तांस्तदा वीराञ्जज्ञिरे न नराः क्वचित् ।।"}, {"c": "1.176", "n": "8", "i": 5817, "v": "यज्ञसेनस्य कामस्तु पाण्डवाय किरीटिने । कृष्णां दद्यामिति सदा न चैतद्विवृणोति सः ।।"}, {"c": "1.176", "n": "9", "i": 5818, "v": "सोऽन्वेषमाणः कौन्तेयान्पाञ्चाल्यो जनमेजय । दृढं धनुरनायम्यं कारयामास भारत ।।"}, {"c": "1.176", "n": "10", "i": 5819, "v": "यन्त्रं वैहायसं चापि कारयामास कृत्रिमम् । तेन यन्त्रेण सहितं राजा लक्ष्यं च काञ्चनम् ।।"}, {"c": "1.176", "t": "द्रुपद उवाच ।"}, {"c": "1.176", "n": "11", "i": 5820, "v": "इदं सज्यं धनुः कृत्वा सज्येनानेन सायकैः । अतीत्य लक्ष्यं यो वेद्धा स लब्धा मत्सुतामिति ।।"}, {"c": "1.176", "t": "वैशंपायन उवाच ।"}, {"c": "1.176", "n": "12", "i": 5821, "v": "इति स द्रुपदो राजा सर्वतः समघोषयत् । तच्छ्रुत्वा पार्थिवाः सर्वे समीयुस्तत्र भारत ।।"}, {"c": "1.176", "n": "13", "i": 5822, "v": "ऋषयश्च महात्मानः स्वयंवरदिदृक्षया । दुर्योधनपुरोगाश्च सकर्णाः कुरवो नृप ।।"}, {"c": "1.176", "n": "14", "i": 5823, "v": "ब्राह्मणाश्च महाभागा देशेभ्यः समुपागमन् । तेऽभ्यर्चिता राजगणा द्रुपदेन महात्मना ।।"}, {"c": "1.176", "n": "15", "i": 5824, "v": "ततः पौरजनाः सर्वे सागरोद्धूतनिःस्वनाः । शिशुमारपुरं प्राप्य न्यविशंस्ते च पार्थिवाः ।।"}, {"c": "1.176", "n": "16", "i": 5825, "v": "प्रागुत्तरेण नगराद्भूमिभागे समे शुभे । समाजवाटः शुशुभे भवनैः सर्वतो वृतः ।।"}, {"c": "1.176", "n": "17", "i": 5826, "v": "प्राकारपरिखोपेतो द्वारतोरणमण्डितः । वितानेन विचित्रेण सर्वतः समवस्तृतः ।।"}, {"c": "1.176", "n": "18", "i": 5827, "v": "तूर्यौघशतसंकीर्णः परार्ध्यागुरुधूपितः । चन्दनोदकसिक्तश्च माल्यदामैश्च शोभितः ।।"}, {"c": "1.176", "n": "19", "i": 5828, "v": "कैलासशिखरप्रख्यैर्नभस्तलविलेखिभिः । सर्वतः संवृतैर्नद्धः प्रासादैः सुकृतोच्छ्रितैः ।।"}, {"c": "1.176", "n": "20", "i": 5829, "v": "सुवर्णजालसंवीतैर्मणिकुट्टिमभूषितैः । सुखारोहणसोपानैर्महासनपरिच्छदैः ।।"}, {"c": "1.176", "n": "21", "i": 5830, "v": "अग्राम्यसमवच्छन्नैरगुरूत्तमवासितैः । हंसाच्छवर्णैर्बहुभिरायोजनसुगन्धिभिः ।।"}, {"c": "1.176", "n": "22", "i": 5831, "v": "असंबाधशतद्वारैः शयनासनशोभितैः । बहुधातुपिनद्धाङ्गैर्हिमवच्छिखरैरिव ।।"}, {"c": "1.176", "n": "23", "i": 5832, "v": "तत्र नानाप्रकारेषु विमानेषु स्वलंकृताः । स्पर्धमानास्तदान्योन्यं निषेदुः सर्वपार्थिवाः ।।"}, {"c": "1.176", "n": "24", "i": 5833, "v": "तत्रोपविष्टान्ददृशुर्महासत्त्वपराक्रमान् । राजसिंहान्महाभागान्कृष्णागुरुविभूषितान् ।।"}, {"c": "1.176", "n": "25", "i": 5834, "v": "महाप्रसादान्ब्रह्मण्यान्स्वराष्ट्रपरिरक्षिणः । प्रियान्सर्वस्य लोकस्य सुकृतैः कर्मभिः शुभैः ।।"}, {"c": "1.176", "n": "26", "i": 5835, "v": "मञ्चेषु च परार्ध्येषु पौरजानपदा जनाः । कृष्णादर्शनतुष्ट्यर्थं सर्वतः समुपाविशन् ।।"}, {"c": "1.176", "n": "27", "i": 5836, "v": "ब्राह्मणैस्ते च सहिताः पाण्डवाः समुपाविशन् । ऋद्धिं पाञ्चालराजस्य पश्यन्तस्तामनुत्तमाम् ।।"}, {"c": "1.176", "n": "28", "i": 5837, "v": "ततः समाजो ववृधे स राजन्दिवसान्बहून् । रत्नप्रदानबहुलः शोभितो नटनर्तकैः ।।"}, {"c": "1.176", "n": "29", "i": 5838, "v": "वर्तमाने समाजे तु रमणीयेऽह्नि षोडशे । आप्लुताङ्गी सुवसना सर्वाभरणभूषिता ।।"}, {"c": "1.176", "n": "30", "i": 5839, "v": "वीरकांस्यमुपादाय काञ्चनं समलंकृतम् । अवतीर्णा ततो रङ्गं द्रौपदी भरतर्षभ ।।"}, {"c": "1.176", "n": "31", "i": 5840, "v": "पुरोहितः सोमकानां मन्त्रविद्ब्राह्मणः शुचिः । परिस्तीर्य जुहावाग्निमाज्येन विधिना तदा ।।"}, {"c": "1.176", "n": "32", "i": 5841, "v": "स तर्पयित्वा ज्वलनं ब्राह्मणान्स्वस्ति वाच्य च । वारयामास सर्वाणि वादित्राणि समन्ततः ।।"}, {"c": "1.176", "n": "33", "i": 5842, "v": "निःशब्दे तु कृते तस्मिन्धृष्टद्युम्नो विशां पते । रङ्गमध्यगतस्तत्र मेघगम्भीरया गिरा । वाक्यमुच्चैर्जगादेदं श्लक्ष्णमर्थवदुत्तमम् ।।"}, {"c": "1.176", "n": "34", "i": 5843, "v": "इदं धनुर्लक्ष्यमिमे च बाणाः; शृण्वन्तु मे पार्थिवाः सर्व एव । यन्त्रच्छिद्रेणाभ्यतिक्रम्य लक्ष्यं; समर्पयध्वं खगमैर्दशार्धैः ।।"}, {"c": "1.176", "n": "35", "i": 5844, "v": "एतत्कर्ता कर्म सुदुष्करं यः; कुलेन रूपेण बलेन युक्तः । तस्याद्य भार्या भगिनी ममेयं; कृष्णा भवित्री न मृषा ब्रवीमि ।।"}, {"c": "1.176", "n": "36", "i": 5845, "v": "तानेवमुक्त्वा द्रुपदस्य पुत्रः; पश्चादिदं द्रौपदीमभ्युवाच । नाम्ना च गोत्रेण च कर्मणा च; संकीर्तयंस्तान्नृपतीन्समेतान् ।।"}, {"c": "1.177", "t": "धृष्टद्युम्न उवाच ।"}, {"c": "1.177", "n": "1", "i": 5846, "v": "दुर्योधनो दुर्विषहो दुर्मुखो दुष्प्रधर्षणः । विविंशतिर्विकर्णश्च सहो दुःशासनः समः ।।"}, {"c": "1.177", "n": "2", "i": 5847, "v": "युयुत्सुर्वातवेगश्च भीमवेगधरस्तथा । उग्रायुधो बलाकी च कनकायुर्विरोचनः ।।"}, {"c": "1.177", "n": "3", "i": 5848, "v": "सुकुण्डलश्चित्रसेनः सुवर्चाः कनकध्वजः । नन्दको बाहुशाली च कुण्डजो विकटस्तथा ।।"}, {"c": "1.177", "n": "4", "i": 5849, "v": "एते चान्ये च बहवो धार्तराष्ट्रा महाबलाः । कर्णेन सहिता वीरास्त्वदर्थं समुपागताः । शतसंख्या महात्मानः प्रथिताः क्षत्रियर्षभाः ।।"}, {"c": "1.177", "n": "5", "i": 5850, "v": "शकुनिश्च बलश्चैव वृषकोऽथ बृहद्बलः । एते गान्धारराजस्य सुताः सर्वे समागताः ।।"}, {"c": "1.177", "n": "6", "i": 5851, "v": "अश्वत्थामा च भोजश्च सर्वशस्त्रभृतां वरौ । समवेतौ महात्मानौ त्वदर्थे समलंकृतौ ।।"}, {"c": "1.177", "n": "7", "i": 5852, "v": "बृहन्तो मणिमांश्चैव दण्डधारश्च वीर्यवान् । सहदेवो जयत्सेनो मेघसंधिश्च मागधः ।।"}, {"c": "1.177", "n": "8", "i": 5853, "v": "विराटः सह पुत्राभ्यां शङ्खेनैवोत्तरेण च । वार्धक्षेमिः सुवर्चाश्च सेनाबिन्दुश्च पार्थिवः ।।"}, {"c": "1.177", "n": "9", "i": 5854, "v": "अभिभूः सह पुत्रेण सुदाम्ना च सुवर्चसा । सुमित्रः सुकुमारश्च वृकः सत्यधृतिस्तथा ।।"}, {"c": "1.177", "n": "10", "i": 5855, "v": "सूर्यध्वजो रोचमानो नीलश्चित्रायुधस्तथा । अंशुमांश्चेकितानश्च श्रेणिमांश्च महाबलः ।।"}, {"c": "1.177", "n": "11", "i": 5856, "v": "समुद्रसेनपुत्रश्च चन्द्रसेनः प्रतापवान् । जलसंधः पितापुत्रौ सुदण्डो दण्ड एव च ।।"}, {"c": "1.177", "n": "12", "i": 5857, "v": "पौण्ड्रको वासुदेवश्च भगदत्तश्च वीर्यवान् । कलिङ्गस्ताम्रलिप्तश्च पत्तनाधिपतिस्तथा ।।"}, {"c": "1.177", "n": "13", "i": 5858, "v": "मद्रराजस्तथा शल्यः सहपुत्रो महारथः । रुक्माङ्गदेन वीरेण तथा रुक्मरथेन च ।।"}, {"c": "1.177", "n": "14", "i": 5859, "v": "कौरव्यः सोमदत्तश्च पुत्राश्चास्य महारथाः । समवेतास्त्रयः शूरा भूरिर्भूरिश्रवाः शलः ।।"}, {"c": "1.177", "n": "15", "i": 5860, "v": "सुदक्षिणश्च काम्बोजो दृढधन्वा च कौरवः । बृहद्बलः सुषेणश्च शिबिरौशीनरस्तथा ।।"}, {"c": "1.177", "n": "16", "i": 5861, "v": "संकर्षणो वासुदेवो रौक्मिणेयश्च वीर्यवान् । साम्बश्च चारुदेष्णश्च सारणोऽथ गदस्तथा ।।"}, {"c": "1.177", "n": "17", "i": 5862, "v": "अक्रूरः सात्यकिश्चैव उद्धवश्च महाबलः । कृतवर्मा च हार्दिक्यः पृथुर्विपृथुरेव च ।।"}, {"c": "1.177", "n": "18", "i": 5863, "v": "विडूरथश्च कङ्कश्च समीकः सारमेजयः । वीरो वातपतिश्चैव झिल्ली पिण्डारकस्तथा । उशीनरश्च विक्रान्तो वृष्णयस्ते प्रकीर्तिताः ।।"}, {"c": "1.177", "n": "19", "i": 5864, "v": "भगीरथो बृहत्क्षत्रः सैन्धवश्च जयद्रथः । बृहद्रथो बाह्लिकश्च श्रुतायुश्च महारथः ।।"}, {"c": "1.177", "n": "20", "i": 5865, "v": "उलूकः कैतवो राजा चित्राङ्गदशुभाङ्गदौ । वत्सराजश्च धृतिमान्कोसलाधिपतिस्तथा ।।"}, {"c": "1.177", "n": "21", "i": 5866, "v": "एते चान्ये च बहवो नानाजनपदेश्वराः । त्वदर्थमागता भद्रे क्षत्रियाः प्रथिता भुवि ।।"}, {"c": "1.177", "n": "22", "i": 5867, "v": "एते वेत्स्यन्ति विक्रान्तास्त्वदर्थं लक्ष्यमुत्तमम् । विध्येत य इमं लक्ष्यं वरयेथाः शुभेऽद्य तम् ।।"}, {"c": "1.178", "t": "वैशंपायन उवाच ।"}, {"c": "1.178", "n": "1", "i": 5868, "v": "तेऽलंकृताः कुण्डलिनो युवानः; परस्परं स्पर्धमानाः समेताः । अस्त्रं बलं चात्मनि मन्यमानाः; सर्वे समुत्पेतुरहंकृतेन ।।"}, {"c": "1.178", "n": "2", "i": 5869, "v": "रूपेण वीर्येण कुलेन चैव; धर्मेण चैवापि च यौवनेन । समृद्धदर्पा मदवेगभिन्ना; मत्ता यथा हैमवता गजेन्द्राः ।।"}, {"c": "1.178", "n": "3", "i": 5870, "v": "परस्परं स्पर्धया प्रेक्षमाणाः; संकल्पजेनापि परिप्लुताङ्गाः । कृष्णा ममैषेत्यभिभाषमाणा; नृपासनेभ्यः सहसोपतस्थुः ।।"}, {"c": "1.178", "n": "4", "i": 5871, "v": "ते क्षत्रिया रङ्गगताः समेता; जिगीषमाणा द्रुपदात्मजां ताम् । चकाशिरे पर्वतराजकन्या;मुमां यथा देवगणाः समेताः ।।"}, {"c": "1.178", "n": "5", "i": 5872, "v": "कन्दर्पबाणाभिनिपीडिताङ्गाः; कृष्णागतैस्ते हृदयैर्नरेन्द्राः । रङ्गावतीर्णा द्रुपदात्मजार्थं; द्वेष्यान्हि चक्रुः सुहृदोऽपि तत्र ।।"}, {"c": "1.178", "n": "6", "i": 5873, "v": "अथाययुर्देवगणा विमानै; रुद्रादित्या वसवोऽथाश्विनौ च । साध्याश्च सर्वे मरुतस्तथैव; यमं पुरस्कृत्य धनेश्वरं च ।।"}, {"c": "1.178", "n": "7", "i": 5874, "v": "दैत्याः सुपर्णाश्च महोरगाश्च; देवर्षयो गुह्यकाश्चारणाश्च । विश्वावसुर्नारदपर्वतौ च; गन्धर्वमुख्याश्च सहाप्सरोभिः ।।"}, {"c": "1.178", "n": "8", "i": 5875, "v": "हलायुधस्तत्र च केशवश्च; वृष्ण्यन्धकाश्चैव यथा प्रधानाः । प्रेक्षां स्म चक्रुर्यदुपुंगवास्ते; स्थिताश्च कृष्णस्य मते बभूवुः ।।"}, {"c": "1.178", "n": "9", "i": 5876, "v": "दृष्ट्वा हि तान्मत्तगजेन्द्ररूपा;न्पञ्चाभिपद्मानिव वारणेन्द्रान् । भस्मावृताङ्गानिव हव्यवाहा;न्पार्थान्प्रदध्यौ स यदुप्रवीरः ।।"}, {"c": "1.178", "n": "10", "i": 5877, "v": "शशंस रामाय युधिष्ठिरं च; भीमं च जिष्णुं च यमौ च वीरौ । शनैः शनैस्तांश्च निरीक्ष्य रामो; जनार्दनं प्रीतमना ददर्श ।।"}, {"c": "1.178", "n": "11", "i": 5878, "v": "अन्ये तु नानानृपपुत्रपौत्राः; कृष्णागतैर्नेत्रमनःस्वभावैः । व्यायच्छमाना ददृशुर्भ्रमन्तीं; संदष्टदन्तच्छदताम्रवक्त्राः ।।"}, {"c": "1.178", "n": "12", "i": 5879, "v": "तथैव पार्थाः पृथुबाहवस्ते; वीरौ यमौ चैव महानुभावौ । तां द्रौपदीं प्रेक्ष्य तदा स्म सर्वे; कन्दर्पबाणाभिहता बभूवुः ।।"}, {"c": "1.178", "n": "13", "i": 5880, "v": "देवर्षिगन्धर्वसमाकुलं त;त्सुपर्णनागासुरसिद्धजुष्टम् । दिव्येन गन्धेन समाकुलं च; दिव्यैश्च माल्यैरवकीर्यमाणम् ।।"}, {"c": "1.178", "n": "14", "i": 5881, "v": "महास्वनैर्दुन्दुभिनादितैश्च; बभूव तत्संकुलमन्तरिक्षम् । विमानसंबाधमभूत्समन्ता;त्सवेणुवीणापणवानुनादम् ।।"}, {"c": "1.178", "n": "15", "i": 5882, "v": "ततस्तु ते राजगणाः क्रमेण; कृष्णानिमित्तं नृप विक्रमन्तः । तत्कार्मुकं संहननोपपन्नं; सज्यं न शेकुस्तरसापि कर्तुम् ।।"}, {"c": "1.178", "n": "16", "i": 5883, "v": "ते विक्रमन्तः स्फुरता दृढेन; निष्कृष्यमाणा धनुषा नरेन्द्राः । विचेष्टमाना धरणीतलस्था; दीना अदृश्यन्त विभग्नचित्ताः ।।"}, {"c": "1.178", "n": "17", "i": 5884, "v": "हाहाकृतं तद्धनुषा दृढेन; निष्पिष्टभग्नाङ्गदकुण्डलं च । कृष्णानिमित्तं विनिवृत्तभावं; राज्ञां तदा मण्डलमार्तमासीत् ।।"}, {"c": "1.178", "n": "18", "i": 5885, "v": "तस्मिंस्तु संभ्रान्तजने समाजे; निक्षिप्तवादेषु नराधिपेषु । कुन्तीसुतो जिष्णुरियेष कर्तुं; सज्यं धनुस्तत्सशरं स वीरः ।।"}, {"c": "1.179", "t": "वैशंपायन उवाच ।"}, {"c": "1.179", "n": "1", "i": 5886, "v": "यदा निवृत्ता राजानो धनुषः सज्यकर्मणि । अथोदतिष्ठद्विप्राणां मध्याज्जिष्णुरुदारधीः ।।"}, {"c": "1.179", "n": "2", "i": 5887, "v": "उदक्रोशन्विप्रमुख्या विधुन्वन्तोऽजिनानि च । दृष्ट्वा संप्रस्थितं पार्थमिन्द्रकेतुसमप्रभम् ।।"}, {"c": "1.179", "n": "3", "i": 5888, "v": "केचिदासन्विमनसः केचिदासन्मुदा युताः । आहुः परस्परं केचिन्निपुणा बुद्धिजीविनः ।।"}, {"c": "1.179", "n": "4", "i": 5889, "v": "यत्कर्णशल्यप्रमुखैः पार्थिवैर्लोकविश्रुतैः । नानतं बलवद्भिर्हि धनुर्वेदपरायणैः ।।"}, {"c": "1.179", "n": "5", "i": 5890, "v": "तत्कथं त्वकृतास्त्रेण प्राणतो दुर्बलीयसा । बटुमात्रेण शक्यं हि सज्यं कर्तुं धनुर्द्विजाः ।।"}, {"c": "1.179", "n": "6", "i": 5891, "v": "अवहास्या भविष्यन्ति ब्राह्मणाः सर्वराजसु । कर्मण्यस्मिन्नसंसिद्धे चापलादपरीक्षिते ।।"}, {"c": "1.179", "n": "7", "i": 5892, "v": "यद्येष दर्पाद्धर्षाद्वा यदि वा ब्रह्मचापलात् । प्रस्थितो धनुरायन्तुं वार्यतां साधु मा गमत् ।।"}, {"c": "1.179", "n": "8", "i": 5893, "v": "नावहास्या भविष्यामो न च लाघवमास्थिताः । न च विद्विष्टतां लोके गमिष्यामो महीक्षिताम् ।।"}, {"c": "1.179", "n": "9", "i": 5894, "v": "केचिदाहुर्युवा श्रीमान्नागराजकरोपमः । पीनस्कन्धोरुबाहुश्च धैर्येण हिमवानिव ।।"}, {"c": "1.179", "n": "10", "i": 5895, "v": "संभाव्यमस्मिन्कर्मेदमुत्साहाच्चानुमीयते । शक्तिरस्य महोत्साहा न ह्यशक्तः स्वयं व्रजेत् ।।"}, {"c": "1.179", "n": "11", "i": 5896, "v": "न च तद्विद्यते किंचित्कर्म लोकेषु यद्भवेत् । ब्राह्मणानामसाध्यं च त्रिषु संस्थानचारिषु ।।"}, {"c": "1.179", "n": "12", "i": 5897, "v": "अब्भक्षा वायुभक्षाश्च फलाहारा दृढव्रताः । दुर्बला हि बलीयांसो विप्रा हि ब्रह्मतेजसा ।।"}, {"c": "1.179", "n": "13", "i": 5898, "v": "ब्राह्मणो नावमन्तव्यः सद्वासद्वा समाचरन् । सुखं दुःखं महद्ध्रस्वं कर्म यत्समुपागतम् ।।"}, {"c": "1.179", "n": "14", "i": 5899, "v": "एवं तेषां विलपतां विप्राणां विविधा गिरः । अर्जुनो धनुषोऽभ्याशे तस्थौ गिरिरिवाचलः ।।"}, {"c": "1.179", "n": "15", "i": 5900, "v": "स तद्धनुः परिक्रम्य प्रदक्षिणमथाकरोत् । प्रणम्य शिरसा हृष्टो जगृहे च परंतपः ।।"}, {"c": "1.179", "n": "16", "i": 5901, "v": "सज्यं च चक्रे निमिषान्तरेण; शरांश्च जग्राह दशार्धसंख्यान् । विव्याध लक्ष्यं निपपात तच्च; छिद्रेण भूमौ सहसातिविद्धम् ।।"}, {"c": "1.179", "n": "17", "i": 5902, "v": "ततोऽन्तरिक्षे च बभूव नादः; समाजमध्ये च महान्निनादः । पुष्पाणि दिव्यानि ववर्ष देवः; पार्थस्य मूर्ध्नि द्विषतां निहन्तुः ।।"}, {"c": "1.179", "n": "18", "i": 5903, "v": "चेलावेधांस्ततश्चक्रुर्हाहाकारांश्च सर्वशः । न्यपतंश्चात्र नभसः समन्तात्पुष्पवृष्टयः ।।"}, {"c": "1.179", "n": "19", "i": 5904, "v": "शताङ्गानि च तूर्याणि वादकाश्चाप्यवादयन् । सूतमागधसंघाश्च अस्तुवंस्तत्र सुस्वनाः ।।"}, {"c": "1.179", "n": "20", "i": 5905, "v": "तं दृष्ट्वा द्रुपदः प्रीतो बभूवारिनिषूदनः । सहसैन्यश्च पार्थस्य साहाय्यार्थमियेष सः ।।"}, {"c": "1.179", "n": "21", "i": 5906, "v": "तस्मिंस्तु शब्दे महति प्रवृत्ते; युधिष्ठिरो धर्मभृतां वरिष्ठः । आवासमेवोपजगाम शीघ्रं; सार्धं यमाभ्यां पुरुषोत्तमाभ्याम् ।।"}, {"c": "1.179", "n": "22", "i": 5907, "v": "विद्धं तु लक्ष्यं प्रसमीक्ष्य कृष्णा; पार्थं च शक्रप्रतिमं निरीक्ष्य । आदाय शुक्लं वरमाल्यदाम; जगाम कुन्तीसुतमुत्स्मयन्ती ।।"}, {"c": "1.179", "n": "23", "i": 5908, "v": "स तामुपादाय विजित्य रङ्गे; द्विजातिभिस्तैरभिपूज्यमानः । रङ्गान्निरक्रामदचिन्त्यकर्मा; पत्न्या तया चाप्यनुगम्यमानः ।।"}, {"c": "1.180", "t": "वैशंपायन उवाच ।"}, {"c": "1.180", "n": "1", "i": 5909, "v": "तस्मै दित्सति कन्यां तु ब्राह्मणाय महात्मने । कोप आसीन्महीपानामालोक्यान्योन्यमन्तिकात् ।।"}, {"c": "1.180", "n": "2", "i": 5910, "v": "अस्मानयमतिक्रम्य तृणीकृत्य च संगतान् । दातुमिच्छति विप्राय द्रौपदीं योषितां वराम् ।।"}, {"c": "1.180", "n": "3", "i": 5911, "v": "निहन्मैनं दुरात्मानं योऽयमस्मान्न मन्यते । न ह्यर्हत्येष सत्कारं नापि वृद्धक्रमं गुणैः ।।"}, {"c": "1.180", "n": "4", "i": 5912, "v": "हन्मैनं सह पुत्रेण दुराचारं नृपद्विषम् । अयं हि सर्वानाहूय सत्कृत्य च नराधिपान् । गुणवद्भोजयित्वा च ततः पश्चाद्विनिन्दति ।।"}, {"c": "1.180", "n": "5", "i": 5913, "v": "अस्मिन्राजसमावाये देवानामिव संनये । किमयं सदृशं कंचिन्नृपतिं नैव दृष्टवान् ।।"}, {"c": "1.180", "n": "6", "i": 5914, "v": "न च विप्रेष्वधीकारो विद्यते वरणं प्रति । स्वयंवरः क्षत्रियाणामितीयं प्रथिता श्रुतिः ।।"}, {"c": "1.180", "n": "7", "i": 5915, "v": "अथ वा यदि कन्येयं नेह कंचिद्बुभूषति । अग्नावेनां परिक्षिप्य याम राष्ट्राणि पार्थिवाः ।।"}, {"c": "1.180", "n": "8", "i": 5916, "v": "ब्राह्मणो यदि वा बाल्याल्लोभाद्वा कृतवानिदम् । विप्रियं पार्थिवेन्द्राणां नैष वध्यः कथंचन ।।"}, {"c": "1.180", "n": "9", "i": 5917, "v": "ब्राह्मणार्थं हि नो राज्यं जीवितं च वसूनि च । पुत्रपौत्रं च यच्चान्यदस्माकं विद्यते धनम् ।।"}, {"c": "1.180", "n": "10", "i": 5918, "v": "अवमानभयादेतत्स्वधर्मस्य च रक्षणात् । स्वयंवराणां चान्येषां मा भूदेवंविधा गतिः ।।"}, {"c": "1.180", "n": "11", "i": 5919, "v": "इत्युक्त्वा राजशार्दूला हृष्टाः परिघबाहवः । द्रुपदं संजिघृक्षन्तः सायुधाः समुपाद्रवन् ।।"}, {"c": "1.180", "n": "12", "i": 5920, "v": "तान्गृहीतशरावापान्क्रुद्धानापततो नृपान् । द्रुपदो वीक्ष्य संत्रासाद्ब्राह्मणाञ्शरणं गतः ।।"}, {"c": "1.180", "n": "13", "i": 5921, "v": "वेगेनापततस्तांस्तु प्रभिन्नानिव वारणान् । पाण्डुपुत्रौ महावीर्यौ प्रतीयतुररिंदमौ ।।"}, {"c": "1.180", "n": "14", "i": 5922, "v": "ततः समुत्पेतुरुदायुधास्ते; महीक्षितो बद्धतलाङ्गुलित्राः । जिघांसमानाः कुरुराजपुत्रा;वमर्षयन्तोऽर्जुनभीमसेनौ ।।"}, {"c": "1.180", "n": "15", "i": 5923, "v": "ततस्तु भीमोऽद्भुतवीर्यकर्मा; महाबलो वज्रसमानवीर्यः । उत्पाट्य दोर्भ्यां द्रुममेकवीरो; निष्पत्रयामास यथा गजेन्द्रः ।।"}, {"c": "1.180", "n": "16", "i": 5924, "v": "तं वृक्षमादाय रिपुप्रमाथी; दण्डीव दण्डं पितृराज उग्रम् । तस्थौ समीपे पुरुषर्षभस्य; पार्थस्य पार्थः पृथुदीर्घबाहुः ।।"}, {"c": "1.180", "n": "17", "i": 5925, "v": "तत्प्रेक्ष्य कर्मातिमनुष्यबुद्धे;र्जिष्णोः सहभ्रातुरचिन्त्यकर्मा । दामोदरो भ्रातरमुग्रवीर्यं; हलायुधं वाक्यमिदं बभाषे ।।"}, {"c": "1.180", "n": "18", "i": 5926, "v": "य एष मत्तर्षभतुल्यगामी; महद्धनुः कर्षति तालमात्रम् । एषोऽर्जुनो नात्र विचार्यमस्ति; यद्यस्मि संकर्षण वासुदेवः ।।"}, {"c": "1.180", "n": "19", "i": 5927, "v": "य एष वृक्षं तरसावरुज्य; राज्ञां विकारे सहसा निवृत्तः । वृकोदरो नान्य इहैतदद्य; कर्तुं समर्थो भुवि मर्त्यधर्मा ।।"}, {"c": "1.180", "n": "20", "i": 5928, "v": "योऽसौ पुरस्तात्कमलायताक्ष;स्तनुर्महासिंहगतिर्विनीतः । गौरः प्रलम्बोज्ज्वलचारुघोणो; विनिःसृतः सोऽच्युत धर्मराजः ।।"}, {"c": "1.180", "n": "21", "i": 5929, "v": "यौ तौ कुमाराविव कार्त्तिकेयौ; द्वावश्विनेयाविति मे प्रतर्कः । मुक्ता हि तस्माज्जतुवेश्मदाहा;न्मया श्रुताः पाण्डुसुताः पृथा च ।।"}, {"c": "1.180", "n": "22", "i": 5930, "v": "तमब्रवीन्निर्मलतोयदाभो; हलायुधोऽनन्तरजं प्रतीतः । प्रीतोऽस्मि दिष्ट्या हि पितृष्वसा नः; पृथा विमुक्ता सह कौरवाग्र्यैः ।।"}, {"c": "1.181", "t": "वैशंपायन उवाच ।"}, {"c": "1.181", "n": "1", "i": 5931, "v": "अजिनानि विधुन्वन्तः करकांश्च द्विजर्षभाः । ऊचुस्तं भीर्न कर्तव्या वयं योत्स्यामहे परान् ।।"}, {"c": "1.181", "n": "2", "i": 5932, "v": "तानेवं वदतो विप्रानर्जुनः प्रहसन्निव । उवाच प्रेक्षका भूत्वा यूयं तिष्ठत पार्श्वतः ।।"}, {"c": "1.181", "n": "3", "i": 5933, "v": "अहमेनानजिह्माग्रैः शतशो विकिरञ्शरैः । वारयिष्यामि संक्रुद्धान्मन्त्रैराशीविषानिव ।।"}, {"c": "1.181", "n": "4", "i": 5934, "v": "इति तद्धनुरादाय शुल्कावाप्तं महारथः । भ्रात्रा भीमेन सहितस्तस्थौ गिरिरिवाचलः ।।"}, {"c": "1.181", "n": "5", "i": 5935, "v": "ततः कर्णमुखान्क्रुद्धान्क्षत्रियांस्तान्रुषोत्थितान् । संपेततुरभीतौ तौ गजौ प्रतिगजानिव ।।"}, {"c": "1.181", "n": "6", "i": 5936, "v": "ऊचुश्च वाचः परुषास्ते राजानो जिघांसवः । आहवे हि द्विजस्यापि वधो दृष्टो युयुत्सतः ।।"}, {"c": "1.181", "n": "7", "i": 5937, "v": "ततो वैकर्तनः कर्णो जगामार्जुनमोजसा । युद्धार्थी वाशिताहेतोर्गजः प्रतिगजं यथा ।।"}, {"c": "1.181", "n": "8", "i": 5938, "v": "भीमसेनं ययौ शल्यो मद्राणामीश्वरो बली । दुर्योधनादयस्त्वन्ये ब्राह्मणैः सह संगताः । मृदुपूर्वमयत्नेन प्रत्ययुध्यंस्तदाहवे ।।"}, {"c": "1.181", "n": "9", "i": 5939, "v": "ततोऽर्जुनः प्रत्यविध्यदापतन्तं त्रिभिः शरैः । कर्णं वैकर्तनं धीमान्विकृष्य बलवद्धनुः ।।"}, {"c": "1.181", "n": "10", "i": 5940, "v": "तेषां शराणां वेगेन शितानां तिग्मतेजसाम् । विमुह्यमानो राधेयो यत्नात्तमनुधावति ।।"}, {"c": "1.181", "n": "11", "i": 5941, "v": "तावुभावप्यनिर्देश्यौ लाघवाज्जयतां वरौ । अयुध्येतां सुसंरब्धावन्योन्यविजयैषिणौ ।।"}, {"c": "1.181", "n": "12", "i": 5942, "v": "कृते प्रतिकृतं पश्य पश्य बाहुबलं च मे । इति शूरार्थवचनैराभाषेतां परस्परम् ।।"}, {"c": "1.181", "n": "13", "i": 5943, "v": "ततोऽर्जुनस्य भुजयोर्वीर्यमप्रतिमं भुवि । ज्ञात्वा वैकर्तनः कर्णः संरब्धः समयोधयत् ।।"}, {"c": "1.181", "n": "14", "i": 5944, "v": "अर्जुनेन प्रयुक्तांस्तान्बाणान्वेगवतस्तदा । प्रतिहत्य ननादोच्चैः सैन्यास्तमभिपूजयन् ।।"}, {"c": "1.181", "t": "कर्ण उवाच ।"}, {"c": "1.181", "n": "15", "i": 5945, "v": "तुष्यामि ते विप्रमुख्य भुजवीर्यस्य संयुगे । अविषादस्य चैवास्य शस्त्रास्त्रविनयस्य च ।।"}, {"c": "1.181", "n": "16", "i": 5946, "v": "किं त्वं साक्षाद्धनुर्वेदो रामो वा विप्रसत्तम । अथ साक्षाद्धरिहयः साक्षाद्वा विष्णुरच्युतः ।।"}, {"c": "1.181", "n": "17", "i": 5947, "v": "आत्मप्रच्छादनार्थं वै बाहुवीर्यमुपाश्रितः । विप्ररूपं विधायेदं ततो मां प्रतियुध्यसे ।।"}, {"c": "1.181", "n": "18", "i": 5948, "v": "न हि मामाहवे क्रुद्धमन्यः साक्षाच्छचीपतेः । पुमान्योधयितुं शक्तः पाण्डवाद्वा किरीटिनः ।।"}, {"c": "1.181", "t": "वैशंपायन उवाच ।"}, {"c": "1.181", "n": "19", "i": 5949, "v": "तमेवंवादिनं तत्र फल्गुनः प्रत्यभाषत । नास्मि कर्ण धनुर्वेदो नास्मि रामः प्रतापवान् । ब्राह्मणोऽस्मि युधां श्रेष्ठः सर्वशस्त्रभृतां वरः ।।"}, {"c": "1.181", "n": "20", "i": 5950, "v": "ब्राह्मे पौरंदरे चास्त्रे निष्ठितो गुरुशासनात् । स्थितोऽस्म्यद्य रणे जेतुं त्वां वीराविचलो भव ।।"}, {"c": "1.181", "n": "21", "i": 5951, "v": "एवमुक्तस्तु राधेयो युद्धात्कर्णो न्यवर्तत । ब्राह्मं तेजस्तदाजय्यं मन्यमानो महारथः ।।"}, {"c": "1.181", "n": "22", "i": 5952, "v": "युद्धं तूपेयतुस्तत्र राजञ्शल्यवृकोदरौ । बलिनौ युगपन्मत्तौ स्पर्धया च बलेन च ।।"}, {"c": "1.181", "n": "23", "i": 5953, "v": "अन्योन्यमाह्वयन्तौ तौ मत्ताविव महागजौ । मुष्टिभिर्जानुभिश्चैव निघ्नन्तावितरेतरम् । मुहूर्तं तौ तथान्योन्यं समरे पर्यकर्षताम् ।।"}, {"c": "1.181", "n": "24", "i": 5954, "v": "ततो भीमः समुत्क्षिप्य बाहुभ्यां शल्यमाहवे । न्यवधीद्बलिनां श्रेष्ठो जहसुर्ब्राह्मणास्ततः ।।"}, {"c": "1.181", "n": "25", "i": 5955, "v": "तत्राश्चर्यं भीमसेनश्चकार पुरुषर्षभः । यच्छल्यं पतितं भूमौ नाहनद्बलिनं बली ।।"}, {"c": "1.181", "n": "26", "i": 5956, "v": "पातिते भीमसेनेन शल्ये कर्णे च शङ्किते । शङ्किताः सर्वराजानः परिवव्रुर्वृकोदरम् ।।"}, {"c": "1.181", "n": "27", "i": 5957, "v": "ऊचुश्च सहितास्तत्र साध्विमे ब्राह्मणर्षभाः । विज्ञायन्तां क्वजन्मानः क्वनिवासास्तथैव च ।।"}, {"c": "1.181", "n": "28", "i": 5958, "v": "को हि राधासुतं कर्णं शक्तो योधयितुं रणे । अन्यत्र रामाद्द्रोणाद्वा कृपाद्वापि शरद्वतः ।।"}, {"c": "1.181", "n": "29", "i": 5959, "v": "कृष्णाद्वा देवकीपुत्रात्फल्गुनाद्वा परंतपात् । को वा दुर्योधनं शक्तः प्रतियोधयितुं रणे ।।"}, {"c": "1.181", "n": "30", "i": 5960, "v": "तथैव मद्रराजानं शल्यं बलवतां वरम् । बलदेवादृते वीरात्पाण्डवाद्वा वृकोदरात् ।।"}, {"c": "1.181", "n": "31", "i": 5961, "v": "क्रियतामवहारोऽस्माद्युद्धाद्ब्राह्मणसंयुतात् । अथैनानुपलभ्येह पुनर्योत्स्यामहे वयम् ।।"}, {"c": "1.181", "n": "32", "i": 5962, "v": "तत्कर्म भीमस्य समीक्ष्य कृष्णः; कुन्तीसुतौ तौ परिशङ्कमानः । निवारयामास महीपतींस्ता;न्धर्मेण लब्धेत्यनुनीय सर्वान् ।।"}, {"c": "1.181", "n": "33", "i": 5963, "v": "त एवं संनिवृत्तास्तु युद्धाद्युद्धविशारदाः । यथावासं ययुः सर्वे विस्मिता राजसत्तमाः ।।"}, {"c": "1.181", "n": "34", "i": 5964, "v": "वृत्तो ब्रह्मोत्तरो रङ्गः पाञ्चाली ब्राह्मणैर्वृता । इति ब्रुवन्तः प्रययुर्ये तत्रासन्समागताः ।।"}, {"c": "1.181", "n": "35", "i": 5965, "v": "ब्राह्मणैस्तु प्रतिच्छन्नौ रौरवाजिनवासिभिः । कृच्छ्रेण जग्मतुस्तत्र भीमसेनधनंजयौ ।।"}, {"c": "1.181", "n": "36", "i": 5966, "v": "विमुक्तौ जनसंबाधाच्छत्रुभिः परिविक्षतौ । कृष्णयानुगतौ तत्र नृवीरौ तौ विरेजतुः ।।"}, {"c": "1.181", "n": "37", "i": 5967, "v": "तेषां माता बहुविधं विनाशं पर्यचिन्तयत् । अनागच्छत्सु पुत्रेषु भैक्षकालेऽतिगच्छति ।।"}, {"c": "1.181", "n": "38", "i": 5968, "v": "धार्तराष्ट्रैर्हता न स्युर्विज्ञाय कुरुपुंगवाः । मायान्वितैर्वा रक्षोभिः सुघोरैर्दृढवैरिभिः ।।"}, {"c": "1.181", "n": "39", "i": 5969, "v": "विपरीतं मतं जातं व्यासस्यापि महात्मनः । इत्येवं चिन्तयामास सुतस्नेहान्विता पृथा ।।"}, {"c": "1.181", "n": "40", "i": 5970, "v": "महत्यथापराह्णे तु घनैः सूर्य इवावृतः । ब्राह्मणैः प्राविशत्तत्र जिष्णुर्ब्रह्मपुरस्कृतः ।।"}, {"c": "1.182", "t": "वैशंपायन उवाच ।"}, {"c": "1.182", "n": "1", "i": 5971, "v": "गत्वा तु तां भार्गवकर्मशालां; पार्थौ पृथां प्राप्य महानुभावौ । तां याज्ञसेनीं परमप्रतीतौ; भिक्षेत्यथावेदयतां नराग्र्यौ ।।"}, {"c": "1.182", "n": "2", "i": 5972, "v": "कुटीगता सा त्वनवेक्ष्य पुत्रा;नुवाच भुङ्क्तेति समेत्य सर्वे । पश्चात्तु कुन्ती प्रसमीक्ष्य कन्यां; कष्टं मया भाषितमित्युवाच ।।"}, {"c": "1.182", "n": "3", "i": 5973, "v": "साधर्मभीता हि विलज्जमाना; तां याज्ञसेनीं परमप्रतीताम् । पाणौ गृहीत्वोपजगाम कुन्ती; युधिष्ठिरं वाक्यमुवाच चेदम् ।।"}, {"c": "1.182", "n": "4", "i": 5974, "v": "इयं हि कन्या द्रुपदस्य राज्ञ;स्तवानुजाभ्यां मयि संनिसृष्टा । यथोचितं पुत्र मयापि चोक्तं; समेत्य भुङ्क्तेति नृप प्रमादात् ।।"}, {"c": "1.182", "n": "5", "i": 5975, "v": "कथं मया नानृतमुक्तमद्य; भवेत्कुरूणामृषभ ब्रवीहि । पाञ्चालराजस्य सुतामधर्मो; न चोपवर्तेत नभूतपूर्वः ।।"}, {"c": "1.182", "n": "6", "i": 5976, "v": "मुहूर्तमात्रं त्वनुचिन्त्य राजा; युधिष्ठिरो मातरमुत्तमौजाः । कुन्तीं समाश्वास्य कुरुप्रवीरो; धनंजयं वाक्यमिदं बभाषे ।।"}, {"c": "1.182", "n": "7", "i": 5977, "v": "त्वया जिता पाण्डव याज्ञसेनी; त्वया च तोषिष्यति राजपुत्री । प्रज्वाल्यतां हूयतां चापि वह्नि;र्गृहाण पाणिं विधिवत्त्वमस्याः ।।"}, {"c": "1.182", "t": "अर्जुन उवाच ।"}, {"c": "1.182", "n": "8", "i": 5978, "v": "मा मां नरेन्द्र त्वमधर्मभाजं; कृथा न धर्मो ह्ययमीप्सितोऽन्यैः । भवान्निवेश्यः प्रथमं ततोऽयं; भीमो महाबाहुरचिन्त्यकर्मा ।।"}, {"c": "1.182", "n": "9", "i": 5979, "v": "अहं ततो नकुलोऽनन्तरं मे; माद्रीसुतः सहदेवो जघन्यः । वृकोदरोऽहं च यमौ च राज;न्नियं च कन्या भवतः स्म सर्वे ।।"}, {"c": "1.182", "n": "10", "i": 5980, "v": "एवंगते यत्करणीयमत्र; धर्म्यं यशस्यं कुरु तत्प्रचिन्त्य । पाञ्चालराजस्य च यत्प्रियं स्या;त्तद्ब्रूहि सर्वे स्म वशे स्थितास्ते ।।"}, {"c": "1.182", "t": "वैशंपायन उवाच ।"}, {"c": "1.182", "n": "11", "i": 5981, "v": "ते दृष्ट्वा तत्र तिष्ठन्तीं सर्वे कृष्णां यशस्विनीम् । संप्रेक्ष्यान्योन्यमासीना हृदयैस्तामधारयन् ।।"}, {"c": "1.182", "n": "12", "i": 5982, "v": "तेषां हि द्रौपदीं दृष्ट्वा सर्वेषाममितौजसाम् । संप्रमथ्येन्द्रियग्रामं प्रादुरासीन्मनोभवः ।।"}, {"c": "1.182", "n": "13", "i": 5983, "v": "काम्यं रूपं हि पाञ्चाल्या विधात्रा विहितं स्वयम् । बभूवाधिकमन्याभ्यः सर्वभूतमनोहरम् ।।"}, {"c": "1.182", "n": "14", "i": 5984, "v": "तेषामाकारभावज्ञः कुन्तीपुत्रो युधिष्ठिरः । द्वैपायनवचः कृत्स्नं संस्मरन्वै नरर्षभ ।।"}, {"c": "1.182", "n": "15", "i": 5985, "v": "अब्रवीत्स हि तान्भ्रातॄन्मिथोभेदभयान्नृपः । सर्वेषां द्रौपदी भार्या भविष्यति हि नः शुभा ।।"}, {"c": "1.183", "t": "वैशंपायन उवाच ।"}, {"c": "1.183", "n": "1", "i": 5986, "v": "भ्रातुर्वचस्तत्प्रसमीक्ष्य सर्वे; ज्येष्ठस्य पाण्डोस्तनयास्तदानीम् । तमेवार्थं ध्यायमाना मनोभि;रासां चक्रुरथ तत्रामितौजाः ।।"}, {"c": "1.183", "n": "2", "i": 5987, "v": "वृष्णिप्रवीरस्तु कुरुप्रवीरा;नाशङ्कमानः सहरौहिणेयः । जगाम तां भार्गवकर्मशालां; यत्रासते ते पुरुषप्रवीराः ।।"}, {"c": "1.183", "n": "3", "i": 5988, "v": "तत्रोपविष्टं पृथुदीर्घबाहुं; ददर्श कृष्णः सहरौहिणेयः । अजातशत्रुं परिवार्य तांश्च; उपोपविष्टाञ्ज्वलनप्रकाशान् ।।"}, {"c": "1.183", "n": "4", "i": 5989, "v": "ततोऽब्रवीद्वासुदेवोऽभिगम्य; कुन्तीसुतं धर्मभृतां वरिष्ठम् । कृष्णोऽहमस्मीति निपीड्य पादौ; युधिष्ठिरस्याजमीढस्य राज्ञः ।।"}, {"c": "1.183", "n": "5", "i": 5990, "v": "तथैव तस्याप्यनु रौहिणेय;स्तौ चापि हृष्टाः कुरवोऽभ्यनन्दन् । पितृष्वसुश्चापि यदुप्रवीरा;वगृह्णतां भारतमुख्य पादौ ।।"}, {"c": "1.183", "n": "6", "i": 5991, "v": "अजातशत्रुश्च कुरुप्रवीरः; पप्रच्छ कृष्णं कुशलं निवेद्य । कथं वयं वासुदेव त्वयेह; गूढा वसन्तो विदिताः स्म सर्वे ।।"}, {"c": "1.183", "n": "7", "i": 5992, "v": "तमब्रवीद्वासुदेवः प्रहस्य; गूढोऽप्यग्निर्ज्ञायत एव राजन् । तं विक्रमं पाण्डवेयानतीत्य; कोऽन्यः कर्ता विद्यते मानुषेषु ।।"}, {"c": "1.183", "n": "8", "i": 5993, "v": "दिष्ट्या तस्मात्पावकात्संप्रमुक्ता; यूयं सर्वे पाण्डवाः शत्रुसाहाः । दिष्ट्या पापो धृतराष्ट्रस्य पुत्रः; सहामात्यो न सकामोऽभविष्यत् ।।"}, {"c": "1.183", "n": "9", "i": 5994, "v": "भद्रं वोऽस्तु निहितं यद्गुहायां; विवर्धध्वं ज्वलन इवेध्यमानः । मा वो विद्युः पार्थिवाः केचनेह; यास्यावहे शिबिरायैव तावत् । सोऽनुज्ञातः पाण्डवेनाव्ययश्रीः; प्रायाच्छीघ्रं बलदेवेन सार्धम् ।।"}, {"c": "1.184", "t": "वैशंपायन उवाच ।"}, {"c": "1.184", "n": "1", "i": 5995, "v": "धृष्टद्युम्नस्तु पाञ्चाल्यः पृष्ठतः कुरुनन्दनौ । अन्वगच्छत्तदा यान्तौ भार्गवस्य निवेशनम् ।।"}, {"c": "1.184", "n": "2", "i": 5996, "v": "सोऽज्ञायमानः पुरुषानवधाय समन्ततः । स्वयमारान्निविष्टोऽभूद्भार्गवस्य निवेशने ।।"}, {"c": "1.184", "n": "3", "i": 5997, "v": "सायेऽथ भीमस्तु रिपुप्रमाथी; जिष्णुर्यमौ चापि महानुभावौ । भैक्षं चरित्वा तु युधिष्ठिराय; निवेदयां चक्रुरदीनसत्त्वाः ।।"}, {"c": "1.184", "n": "4", "i": 5998, "v": "ततस्तु कुन्ती द्रुपदात्मजां ता;मुवाच काले वचनं वदान्या । अतोऽग्रमादाय कुरुष्व भद्रे; बलिं च विप्राय च देहि भिक्षाम् ।।"}, {"c": "1.184", "n": "5", "i": 5999, "v": "ये चान्नमिच्छन्ति ददस्व तेभ्यः; परिश्रिता ये परितो मनुष्याः । ततश्च शेषं प्रविभज्य शीघ्र;मर्धं चतुर्णां मम चात्मनश्च ।।"}, {"c": "1.184", "n": "6", "i": 6000, "v": "अर्धं च भीमाय ददाहि भद्रे; य एष मत्तर्षभतुल्यरूपः । श्यामो युवा संहननोपपन्न; एषो हि वीरो बहुभुक्सदैव ।।"}, {"c": "1.184", "n": "7", "i": 6001, "v": "सा हृष्टरूपैव तु राजपुत्री; तस्या वचः साध्वविशङ्कमाना । यथावदुक्तं प्रचकार साध्वी; ते चापि सर्वेऽभ्यवजह्रुरन्नम् ।।"}, {"c": "1.184", "n": "8", "i": 6002, "v": "कुशैस्तु भूमौ शयनं चकार; माद्रीसुतः सहदेवस्तरस्वी । यथात्मीयान्यजिनानि सर्वे; संस्तीर्य वीराः सुषुपुर्धरण्याम् ।।"}, {"c": "1.184", "n": "9", "i": 6003, "v": "अगस्त्यशास्तामभितो दिशं तु; शिरांसि तेषां कुरुसत्तमानाम् । कुन्ती पुरस्तात्तु बभूव तेषां; कृष्णा तिरश्चैव बभूव पत्तः ।।"}, {"c": "1.184", "n": "10", "i": 6004, "v": "अशेत भूमौ सह पाण्डुपुत्रैः; पादोपधानेव कृता कुशेषु । न तत्र दुःखं च बभूव तस्या; न चावमेने कुरुपुंगवांस्तान् ।।"}, {"c": "1.184", "n": "11", "i": 6005, "v": "ते तत्र शूराः कथयां बभूवुः; कथा विचित्राः पृतनाधिकाराः । अस्त्राणि दिव्यानि रथांश्च नागा;न्खड्गान्गदाश्चापि परश्वधांश्च ।।"}, {"c": "1.184", "n": "12", "i": 6006, "v": "तेषां कथास्ताः परिकीर्त्यमानाः; पाञ्चालराजस्य सुतस्तदानीम् । शुश्राव कृष्णां च तथा निषण्णां; ते चापि सर्वे ददृशुर्मनुष्याः ।।"}, {"c": "1.184", "n": "13", "i": 6007, "v": "धृष्टद्युम्नो राजपुत्रस्तु सर्वं; वृत्तं तेषां कथितं चैव रात्रौ । सर्वं राज्ञे द्रुपदायाखिलेन; निवेदयिष्यंस्त्वरितो जगाम ।।"}, {"c": "1.184", "n": "14", "i": 6008, "v": "पाञ्चालराजस्तु विषण्णरूप;स्तान्पाण्डवानप्रतिविन्दमानः । धृष्टद्युम्नं पर्यपृच्छन्महात्मा; क्व सा गता केन नीता च कृष्णा ।।"}, {"c": "1.184", "n": "15", "i": 6009, "v": "कच्चिन्न शूद्रेण न हीनजेन; वैश्येन वा करदेनोपपन्ना । कच्चित्पदं मूर्ध्नि न मे निदिग्धं; कच्चिन्माला पतिता न श्मशाने ।।"}, {"c": "1.184", "n": "16", "i": 6010, "v": "कच्चित्सवर्णप्रवरो मनुष्य; उद्रिक्तवर्णोऽप्युत वेह कच्चित् । कच्चिन्न वामो मम मूर्ध्नि पादः; कृष्णाभिमर्शेन कृतोऽद्य पुत्र ।।"}, {"c": "1.184", "n": "17", "i": 6011, "v": "कच्चिच्च यक्ष्ये परमप्रतीतः; संयुज्य पार्थेन नरर्षभेण । ब्रवीहि तत्त्वेन महानुभावः; कोऽसौ विजेता दुहितुर्ममाद्य ।।"}, {"c": "1.184", "n": "18", "i": 6012, "v": "विचित्रवीर्यस्य तु कच्चिदद्य; कुरुप्रवीरस्य धरन्ति पुत्राः । कच्चित्तु पार्थेन यवीयसाद्य; धनुर्गृहीतं निहतं च लक्ष्यम् ।।"}, {"c": "1.185", "t": "वैशंपायन उवाच ।"}, {"c": "1.185", "n": "1", "i": 6013, "v": "ततस्तथोक्तः परिहृष्टरूपः; पित्रे शशंसाथ स राजपुत्रः । धृष्टद्युम्नः सोमकानां प्रबर्हो; वृत्तं यथा येन हृता च कृष्णा ।।"}, {"c": "1.185", "n": "2", "i": 6014, "v": "योऽसौ युवा स्वायतलोहिताक्षः; कृष्णाजिनी देवसमानरूपः । यः कार्मुकाग्र्यं कृतवानधिज्यं; लक्ष्यं च तत्पातितवान्पृथिव्याम् ।।"}, {"c": "1.185", "n": "3", "i": 6015, "v": "असज्जमानश्च गतस्तरस्वी; वृतो द्विजाग्र्यैरभिपूज्यमानः । चक्राम वज्रीव दितेः सुतेषु; सर्वैश्च देवैरृषिभिश्च जुष्टः ।।"}, {"c": "1.185", "n": "4", "i": 6016, "v": "कृष्णा च गृह्याजिनमन्वयात्तं; नागं यथा नागवधूः प्रहृष्टा । अमृष्यमाणेषु नराधिपेषु; क्रुद्धेषु तं तत्र समापतत्सु ।।"}, {"c": "1.185", "n": "5", "i": 6017, "v": "ततोऽपरः पार्थिवराजमध्ये; प्रवृद्धमारुज्य महीप्ररोहम् । प्रकालयन्नेव स पार्थिवौघा;न्क्रुद्धोऽन्तकः प्राणभृतो यथैव ।।"}, {"c": "1.185", "n": "6", "i": 6018, "v": "तौ पार्थिवानां मिषतां नरेन्द्र; कृष्णामुपादाय गतौ नराग्र्यौ । विभ्राजमानाविव चन्द्रसूर्यौ; बाह्यां पुराद्भार्गवकर्मशालाम् ।।"}, {"c": "1.185", "n": "7", "i": 6019, "v": "तत्रोपविष्टार्चिरिवानलस्य; तेषां जनित्रीति मम प्रतर्कः । तथाविधैरेव नरप्रवीरै;रुपोपविष्टैस्त्रिभिरग्निकल्पैः ।।"}, {"c": "1.185", "n": "8", "i": 6020, "v": "तस्यास्ततस्तावभिवाद्य पादा;वुक्त्वा च कृष्णामभिवादयेति । स्थितौ च तत्रैव निवेद्य कृष्णां; भैक्षप्रचाराय गता नराग्र्याः ।।"}, {"c": "1.185", "n": "9", "i": 6021, "v": "तेषां तु भैक्षं प्रतिगृह्य कृष्णा; कृत्वा बलिं ब्राह्मणसाच्च कृत्वा । तां चैव वृद्धां परिविष्य तांश्च; नरप्रवीरान्स्वयमप्यभुङ्क्त ।।"}, {"c": "1.185", "n": "10", "i": 6022, "v": "सुप्तास्तु ते पार्थिव सर्व एव; कृष्णा तु तेषां चरणोपधानम् । आसीत्पृथिव्यां शयनं च तेषां; दर्भाजिनाग्र्यास्तरणोपपन्नम् ।।"}, {"c": "1.185", "n": "11", "i": 6023, "v": "ते नर्दमाना इव कालमेघाः; कथा विचित्राः कथयां बभूवुः । न वैश्यशूद्रौपयिकीः कथास्ता; न च द्विजातेः कथयन्ति वीराः ।।"}, {"c": "1.185", "n": "12", "i": 6024, "v": "निःसंशयं क्षत्रियपुंगवास्ते; यथा हि युद्धं कथयन्ति राजन् । आशा हि नो व्यक्तमियं समृद्धा; मुक्तान्हि पार्थाञ्शृणुमोऽग्निदाहात् ।।"}, {"c": "1.185", "n": "13", "i": 6025, "v": "यथा हि लक्ष्यं निहतं धनुश्च; सज्यं कृतं तेन तथा प्रसह्य । यथा च भाषन्ति परस्परं ते; छन्ना ध्रुवं ते प्रचरन्ति पार्थाः ।।"}, {"c": "1.185", "n": "14", "i": 6026, "v": "ततः स राजा द्रुपदः प्रहृष्टः; पुरोहितं प्रेषयां तत्र चक्रे । विद्याम युष्मानिति भाषमाणो; महात्मनः पाण्डुसुताः स्थ कच्चित् ।।"}, {"c": "1.185", "n": "15", "i": 6027, "v": "गृहीतवाक्यो नृपतेः पुरोधा; गत्वा प्रशंसामभिधाय तेषाम् । वाक्यं यथावन्नृपतेः समग्र;मुवाच तान्स क्रमवित्क्रमेण ।।"}, {"c": "1.185", "n": "16", "i": 6028, "v": "विज्ञातुमिच्छत्यवनीश्वरो वः; पाञ्चालराजो द्रुपदो वरार्हाः । लक्ष्यस्य वेद्धारमिमं हि दृष्ट्वा; हर्षस्य नान्तं परिपश्यते सः ।।"}, {"c": "1.185", "n": "17", "i": 6029, "v": "तदाचड्ढ्वं ज्ञातिकुलानुपूर्वीं; पदं शिरःसु द्विषतां कुरुध्वम् । प्रह्लादयध्वं हृदयं ममेदं; पाञ्चालराजस्य सहानुगस्य ।।"}, {"c": "1.185", "n": "18", "i": 6030, "v": "पाण्डुर्हि राजा द्रुपदस्य राज्ञः; प्रियः सखा चात्मसमो बभूव । तस्यैष कामो दुहिता ममेयं; स्नुषा यदि स्यादिति कौरवस्य ।।"}, {"c": "1.185", "n": "19", "i": 6031, "v": "अयं च कामो द्रुपदस्य राज्ञो; हृदि स्थितो नित्यमनिन्दिताङ्गाः । यदर्जुनो वै पृथुदीर्घबाहु;र्धर्मेण विन्देत सुतां ममेति ।।"}, {"c": "1.185", "n": "20", "i": 6032, "v": "तथोक्तवाक्यं तु पुरोहितं तं; स्थितं विनीतं समुदीक्ष्य राजा । समीपस्थं भीममिदं शशास; प्रदीयतां पाद्यमर्घ्यं तथास्मै ।।"}, {"c": "1.185", "n": "21", "i": 6033, "v": "मान्यः पुरोधा द्रुपदस्य राज्ञ;स्तस्मै प्रयोज्याभ्यधिकैव पूजा । भीमस्तथा तत्कृतवान्नरेन्द्र; तां चैव पूजां प्रतिसंगृहीत्वा ।।"}, {"c": "1.185", "n": "22", "i": 6034, "v": "सुखोपविष्टं तु पुरोहितं तं; युधिष्ठिरो ब्राह्मणमित्युवाच । पाञ्चालराजेन सुता निसृष्टा; स्वधर्मदृष्टेन यथानुकामम् ।।"}, {"c": "1.185", "n": "23", "i": 6035, "v": "प्रदिष्टशुल्का द्रुपदेन राज्ञा; सानेन वीरेण तथानुवृत्ता । न तत्र वर्णेषु कृता विवक्षा; न जीवशिल्पे न कुले न गोत्रे ।।"}, {"c": "1.185", "n": "24", "i": 6036, "v": "कृतेन सज्येन हि कार्मुकेण; विद्धेन लक्ष्येण च संनिसृष्टा । सेयं तथानेन महात्मनेह; कृष्णा जिता पार्थिवसंघमध्ये ।।"}, {"c": "1.185", "n": "25", "i": 6037, "v": "नैवंगते सौमकिरद्य राजा; संतापमर्हत्यसुखाय कर्तुम् । कामश्च योऽसौ द्रुपदस्य राज्ञः; स चापि संपत्स्यति पार्थिवस्य ।।"}, {"c": "1.185", "n": "26", "i": 6038, "v": "अप्राप्यरूपां हि नरेन्द्रकन्या;मिमामहं ब्राह्मण साधु मन्ये । न तद्धनुर्मन्दबलेन शक्यं; मौर्व्या समायोजयितुं तथा हि । न चाकृतास्त्रेण न हीनजेन; लक्ष्यं तथा पातयितुं हि शक्यम् ।।"}, {"c": "1.185", "n": "27", "i": 6039, "v": "तस्मान्न तापं दुहितुर्निमित्तं; पाञ्चालराजोऽर्हति कर्तुमद्य । न चापि तत्पातनमन्यथेह; कर्तुं विषह्यं भुवि मानवेन ।।"}, {"c": "1.185", "n": "28", "i": 6040, "v": "एवं ब्रुवत्येव युधिष्ठिरे तु; पाञ्चालराजस्य समीपतोऽन्यः । तत्राजगामाशु नरो द्वितीयो; निवेदयिष्यन्निह सिद्धमन्नम् ।।"}, {"c": "1.186", "t": "दूत उवाच ।"}, {"c": "1.186", "n": "1", "i": 6041, "v": "जन्यार्थमन्नं द्रुपदेन राज्ञा; विवाहहेतोरुपसंस्कृतं च । तदाप्नुवध्वं कृतसर्वकार्याः; कृष्णा च तत्रैव चिरं न कार्यम् ।।"}, {"c": "1.186", "n": "2", "i": 6042, "v": "इमे रथाः काञ्चनपद्मचित्राः; सदश्वयुक्ता वसुधाधिपार्हाः । एतान्समारुह्य परैत सर्वे; पाञ्चालराजस्य निवेशनं तत् ।।"}, {"c": "1.186", "t": "वैशंपायन उवाच ।"}, {"c": "1.186", "n": "3", "i": 6043, "v": "ततः प्रयाताः कुरुपुंगवास्ते; पुरोहितं तं प्रथमं प्रयाप्य । आस्थाय यानानि महान्ति तानि; कुन्ती च कृष्णा च सहैव याते ।।"}, {"c": "1.186", "n": "4", "i": 6044, "v": "श्रुत्वा तु वाक्यानि पुरोहितस्य; यान्युक्तवान्भारत धर्मराजः । जिज्ञासयैवाथ कुरूत्तमानां; द्रव्याण्यनेकान्युपसंजहार ।।"}, {"c": "1.186", "n": "5", "i": 6045, "v": "फलानि माल्यानि सुसंस्कृतानि; चर्माणि वर्माणि तथासनानि । गाश्चैव राजन्नथ चैव रज्जू;र्द्रव्याणि चान्यानि कृषीनिमित्तम् ।।"}, {"c": "1.186", "n": "6", "i": 6046, "v": "अन्येषु शिल्पेषु च यान्यपि स्युः; सर्वाणि कॢप्तान्यखिलेन तत्र । क्रीडानिमित्तानि च यानि तानि; सर्वाणि तत्रोपजहार राजा ।।"}, {"c": "1.186", "n": "7", "i": 6047, "v": "रथाश्ववर्माणि च भानुमन्ति; खड्गा महान्तोऽश्वरथाश्च चित्राः । धनूंषि चाग्र्याणि शराश्च मुख्याः; शक्त्यृष्टयः काञ्चनभूषिताश्च ।।"}, {"c": "1.186", "n": "8", "i": 6048, "v": "प्रासा भुशुण्ड्यश्च परश्वधाश्च; सांग्रामिकं चैव तथैव सर्वम् । शय्यासनान्युत्तमसंस्कृतानि; तथैव चासन्विविधानि तत्र ।।"}, {"c": "1.186", "n": "9", "i": 6049, "v": "कुन्ती तु कृष्णां परिगृह्य साध्वी;मन्तःपुरं द्रुपदस्याविवेष । स्त्रियश्च तां कौरवराजपत्नीं; प्रत्यर्चयां चक्रुरदीनसत्त्वाः ।।"}, {"c": "1.186", "n": "10", "i": 6050, "v": "तान्सिंहविक्रान्तगतीनवेक्ष्य; महर्षभाक्षानजिनोत्तरीयान् । गूढोत्तरांसान्भुजगेन्द्रभोग;प्रलम्बबाहून्पुरुषप्रवीरान् ।।"}, {"c": "1.186", "n": "11", "i": 6051, "v": "राजा च राज्ञः सचिवाश्च सर्वे; पुत्राश्च राज्ञः सुहृदस्तथैव । प्रेष्याश्च सर्वे निखिलेन राज;न्हर्षं समापेतुरतीव तत्र ।।"}, {"c": "1.186", "n": "12", "i": 6052, "v": "ते तत्र वीराः परमासनेषु; सपादपीठेष्वविशङ्कमानाः । यथानुपूर्व्या विविशुर्नराग्र्या;स्तदा महार्हेषु न विस्मयन्तः ।।"}, {"c": "1.186", "n": "13", "i": 6053, "v": "उच्चावचं पार्थिवभोजनीयं; पात्रीषु जाम्बूनदराजतीषु । दासाश्च दास्यश्च सुमृष्टवेषाः; भोजापकाश्चाप्युपजह्रुरन्नम् ।।"}, {"c": "1.186", "n": "14", "i": 6054, "v": "ते तत्र भुक्त्वा पुरुषप्रवीरा; यथानुकामं सुभृशं प्रतीताः । उत्क्रम्य सर्वाणि वसूनि तत्र; सांग्रामिकान्याविविशुर्नृवीराः ।।"}, {"c": "1.186", "n": "15", "i": 6055, "v": "तल्लक्षयित्वा द्रुपदस्य पुत्रो; राजा च सर्वैः सह मन्त्रिमुख्यैः । समर्चयामासुरुपेत्य हृष्टाः; कुन्तीसुतान्पार्थिवपुत्रपौत्रान् ।।"}, {"c": "1.187", "t": "वैशंपायन उवाच ।"}, {"c": "1.187", "n": "1", "i": 6056, "v": "तत आहूय पाञ्चाल्यो राजपुत्रं युधिष्ठिरम् । परिग्रहेण ब्राह्मेण परिगृह्य महाद्युतिः ।।"}, {"c": "1.187", "n": "2", "i": 6057, "v": "पर्यपृच्छददीनात्मा कुन्तीपुत्रं सुवर्चसम् । कथं जानीम भवतः क्षत्रियान्ब्राह्मणानुत ।।"}, {"c": "1.187", "n": "3", "i": 6058, "v": "वैश्यान्वा गुणसंपन्नानुत वा शूद्रयोनिजान् । मायामास्थाय वा सिद्धांश्चरतः सर्वतोदिशम् ।।"}, {"c": "1.187", "n": "4", "i": 6059, "v": "कृष्णाहेतोरनुप्राप्तान्दिवः संदर्शनार्थिनः । ब्रवीतु नो भवान्सत्यं संदेहो ह्यत्र नो महान् ।।"}, {"c": "1.187", "n": "5", "i": 6060, "v": "अपि नः संशयस्यान्ते मनस्तुष्टिरिहाविशेत् । अपि नो भागधेयानि शुभानि स्युः परंतप ।।"}, {"c": "1.187", "n": "6", "i": 6061, "v": "कामया ब्रूहि सत्यं त्वं सत्यं राजसु शोभते । इष्टापूर्तेन च तथा वक्तव्यमनृतं न तु ।।"}, {"c": "1.187", "n": "7", "i": 6062, "v": "श्रुत्वा ह्यमरसंकाश तव वाक्यमरिंदम । ध्रुवं विवाहकरणमास्थास्यामि विधानतः ।।"}, {"c": "1.187", "t": "युधिष्ठिर उवाच ।"}, {"c": "1.187", "n": "8", "i": 6063, "v": "मा राजन्विमना भूस्त्वं पाञ्चाल्य प्रीतिरस्तु ते । ईप्सितस्ते ध्रुवः कामः संवृत्तोऽयमसंशयम् ।।"}, {"c": "1.187", "n": "9", "i": 6064, "v": "वयं हि क्षत्रिया राजन्पाण्डोः पुत्रा महात्मनः । ज्येष्ठं मां विद्धि कौन्तेयं भीमसेनार्जुनाविमौ । याभ्यां तव सुता राजन्निर्जिता राजसंसदि ।।"}, {"c": "1.187", "n": "10", "i": 6065, "v": "यमौ तु तत्र राजेन्द्र यत्र कृष्णा प्रतिष्ठिता । व्येतु ते मानसं दुःखं क्षत्रियाः स्मो नरर्षभ । पद्मिनीव सुतेयं ते ह्रदादन्यं ह्रदं गता ।।"}, {"c": "1.187", "n": "11", "i": 6066, "v": "इति तथ्यं महाराज सर्वमेतद्ब्रवीमि ते । भवान्हि गुरुरस्माकं परमं च परायणम् ।।"}, {"c": "1.187", "t": "वैशंपायन उवाच ।"}, {"c": "1.187", "n": "12", "i": 6067, "v": "ततः स द्रुपदो राजा हर्षव्याकुललोचनः । प्रतिवक्तुं तदा युक्तं नाशकत्तं युधिष्ठिरम् ।।"}, {"c": "1.187", "n": "13", "i": 6068, "v": "यत्नेन तु स तं हर्षं संनिगृह्य परंतपः । अनुरूपं ततो राजा प्रत्युवाच युधिष्ठिरम् ।।"}, {"c": "1.187", "n": "14", "i": 6069, "v": "पप्रच्छ चैनं धर्मात्मा यथा ते प्रद्रुताः पुरा । स तस्मै सर्वमाचख्यावानुपूर्व्येण पाण्डवः ।।"}, {"c": "1.187", "n": "15", "i": 6070, "v": "तच्छ्रुत्वा द्रुपदो राजा कुन्तीपुत्रस्य भाषितम् । विगर्हयामास तदा धृतराष्ट्रं जनेश्वरम् ।।"}, {"c": "1.187", "n": "16", "i": 6071, "v": "आश्वासयामास च तं कुन्तीपुत्रं युधिष्ठिरम् । प्रतिजज्ञे च राज्याय द्रुपदो वदतां वरः ।।"}, {"c": "1.187", "n": "17", "i": 6072, "v": "ततः कुन्ती च कृष्णा च भीमसेनार्जुनावपि । यमौ च राज्ञा संदिष्टौ विविशुर्भवनं महत् ।।"}, {"c": "1.187", "n": "18", "i": 6073, "v": "तत्र ते न्यवसन्राजन्यज्ञसेनेन पूजिताः । प्रत्याश्वस्तांस्ततो राजा सह पुत्रैरुवाच तान् ।।"}, {"c": "1.187", "n": "19", "i": 6074, "v": "गृह्णातु विधिवत्पाणिमद्यैव कुरुनन्दनः । पुण्येऽहनि महाबाहुरर्जुनः कुरुतां क्षणम् ।।"}, {"c": "1.187", "n": "20", "i": 6075, "v": "ततस्तमब्रवीद्राजा धर्मपुत्रो युधिष्ठिरः । ममापि दारसंबन्धः कार्यस्तावद्विशां पते ।।"}, {"c": "1.187", "t": "द्रुपद उवाच ।"}, {"c": "1.187", "n": "21", "i": 6076, "v": "भवान्वा विधिवत्पाणिं गृह्णातु दुहितुर्मम । यस्य वा मन्यसे वीर तस्य कृष्णामुपादिश ।।"}, {"c": "1.187", "t": "युधिष्ठिर उवाच ।"}, {"c": "1.187", "n": "22", "i": 6077, "v": "सर्वेषां द्रौपदी राजन्महिषी नो भविष्यति । एवं हि व्याहृतं पूर्वं मम मात्रा विशां पते ।।"}, {"c": "1.187", "n": "23", "i": 6078, "v": "अहं चाप्यनिविष्टो वै भीमसेनश्च पाण्डवः । पार्थेन विजिता चैषा रत्नभूता च ते सुता ।।"}, {"c": "1.187", "n": "24", "i": 6079, "v": "एष नः समयो राजन्रत्नस्य सहभोजनम् । न च तं हातुमिच्छामः समयं राजसत्तम ।।"}, {"c": "1.187", "n": "25", "i": 6080, "v": "सर्वेषां धर्मतः कृष्णा महिषी नो भविष्यति । आनुपूर्व्येण सर्वेषां गृह्णातु ज्वलने करम् ।।"}, {"c": "1.187", "t": "द्रुपद उवाच ।"}, {"c": "1.187", "n": "26", "i": 6081, "v": "एकस्य बह्व्यो विहिता महिष्यः कुरुनन्दन । नैकस्या बहवः पुंसो विधीयन्ते कदाचन ।।"}, {"c": "1.187", "n": "27", "i": 6082, "v": "लोकवेदविरुद्धं त्वं नाधर्मं धार्मिकः शुचिः । कर्तुमर्हसि कौन्तेय कस्मात्ते बुद्धिरीदृशी ।।"}, {"c": "1.187", "t": "युधिष्ठिर उवाच ।"}, {"c": "1.187", "n": "28", "i": 6083, "v": "सूक्ष्मो धर्मो महाराज नास्य विद्मो वयं गतिम् । पूर्वेषामानुपूर्व्येण यातं वर्त्मानुयामहे ।।"}, {"c": "1.187", "n": "29", "i": 6084, "v": "न मे वागनृतं प्राह नाधर्मे धीयते मतिः । एवं चैव वदत्यम्बा मम चैव मनोगतम् ।।"}, {"c": "1.187", "n": "30", "i": 6085, "v": "एष धर्मो ध्रुवो राजंश्चरैनमविचारयन् । मा च तेऽत्र विशङ्का भूत्कथंचिदपि पार्थिव ।।"}, {"c": "1.187", "t": "द्रुपद उवाच ।"}, {"c": "1.187", "n": "31", "i": 6086, "v": "त्वं च कुन्ती च कौन्तेय धृष्टद्युम्नश्च मे सुतः । कथयन्त्वितिकर्तव्यं श्वः काले करवामहे ।।"}, {"c": "1.187", "t": "वैशंपायन उवाच ।"}, {"c": "1.187", "n": "32", "i": 6087, "v": "ते समेत्य ततः सर्वे कथयन्ति स्म भारत । अथ द्वैपायनो राजन्नभ्यागच्छद्यदृच्छया ।।"}, {"c": "1.188", "t": "वैशंपायन उवाच ।"}, {"c": "1.188", "n": "1", "i": 6088, "v": "ततस्ते पाण्डवाः सर्वे पाञ्चाल्यश्च महायशाः । प्रत्युत्थाय महात्मानं कृष्णं दृष्ट्वाभ्यपूजयन् ।।"}, {"c": "1.188", "n": "2", "i": 6089, "v": "प्रतिनन्द्य स तान्सर्वान्पृष्ट्वा कुशलमन्ततः । आसने काञ्चने शुभ्रे निषसाद महामनाः ।।"}, {"c": "1.188", "n": "3", "i": 6090, "v": "अनुज्ञातास्तु ते सर्वे कृष्णेनामिततेजसा । आसनेषु महार्हेषु निषेदुर्द्विपदां वराः ।।"}, {"c": "1.188", "n": "4", "i": 6091, "v": "ततो मुहूर्तान्मधुरां वाणीमुच्चार्य पार्षतः । पप्रच्छ तं महात्मानं द्रौपद्यर्थे विशां पतिः ।।"}, {"c": "1.188", "n": "5", "i": 6092, "v": "कथमेका बहूनां स्यान्न च स्याद्धर्मसंकरः । एतन्नो भगवान्सर्वं प्रब्रवीतु यथातथम् ।।"}, {"c": "1.188", "t": "व्यास उवाच ।"}, {"c": "1.188", "n": "6", "i": 6093, "v": "अस्मिन्धर्मे विप्रलम्भे लोकवेदविरोधके । यस्य यस्य मतं यद्यच्छ्रोतुमिच्छामि तस्य तत् ।।"}, {"c": "1.188", "t": "द्रुपद उवाच ।"}, {"c": "1.188", "n": "7", "i": 6094, "v": "अधर्मोऽयं मम मतो विरुद्धो लोकवेदयोः । न ह्येका विद्यते पत्नी बहूनां द्विजसत्तम ।।"}, {"c": "1.188", "n": "8", "i": 6095, "v": "न चाप्याचरितः पूर्वैरयं धर्मो महात्मभिः । न च धर्मोऽप्यनेकस्थश्चरितव्यः सनातनः ।।"}, {"c": "1.188", "n": "9", "i": 6096, "v": "अतो नाहं करोम्येवं व्यवसायं क्रियां प्रति । धर्मसंदेहसंदिग्धं प्रतिभाति हि मामिदम् ।।"}, {"c": "1.188", "t": "धृष्टद्युम्न उवाच ।"}, {"c": "1.188", "n": "10", "i": 6097, "v": "यवीयसः कथं भार्यां ज्येष्ठो भ्राता द्विजर्षभ । ब्रह्मन्समभिवर्तेत सद्वृत्तः संस्तपोधन ।।"}, {"c": "1.188", "n": "11", "i": 6098, "v": "न तु धर्मस्य सूक्ष्मत्वाद्गतिं विद्मः कथंचन । अधर्मो धर्म इति वा व्यवसायो न शक्यते ।।"}, {"c": "1.188", "n": "12", "i": 6099, "v": "कर्तुमस्मद्विधैर्ब्रह्मंस्ततो न व्यवसाम्यहम् । पञ्चानां महिषी कृष्णा भवत्विति कथंचन ।।"}, {"c": "1.188", "t": "युधिष्ठिर उवाच ।"}, {"c": "1.188", "n": "13", "i": 6100, "v": "न मे वागनृतं प्राह नाधर्मे धीयते मतिः । वर्तते हि मनो मेऽत्र नैषोऽधर्मः कथंचन ।।"}, {"c": "1.188", "n": "14", "i": 6101, "v": "श्रूयते हि पुराणेऽपि जटिला नाम गौतमी । ऋषीनध्यासितवती सप्त धर्मभृतां वर ।।"}, {"c": "1.188", "n": "15", "i": 6102, "v": "गुरोश्च वचनं प्राहुर्धर्मं धर्मज्ञसत्तम । गुरूणां चैव सर्वेषां जनित्री परमो गुरुः ।।"}, {"c": "1.188", "n": "16", "i": 6103, "v": "सा चाप्युक्तवती वाचं भैक्षवद्भुज्यतामिति । तस्मादेतदहं मन्ये धर्मं द्विजवरोत्तम ।।"}, {"c": "1.188", "t": "कुन्त्युवाच ।"}, {"c": "1.188", "n": "17", "i": 6104, "v": "एवमेतद्यथाहायं धर्मचारी युधिष्ठिरः । अनृतान्मे भयं तीव्रं मुच्येयमनृतात्कथम् ।।"}, {"c": "1.188", "t": "व्यास उवाच ।"}, {"c": "1.188", "n": "18", "i": 6105, "v": "अनृतान्मोक्ष्यसे भद्रे धर्मश्चैष सनातनः । न तु वक्ष्यामि सर्वेषां पाञ्चाल शृणु मे स्वयम् ।।"}, {"c": "1.188", "n": "19", "i": 6106, "v": "यथायं विहितो धर्मो यतश्चायं सनातनः । यथा च प्राह कौन्तेयस्तथा धर्मो न संशयः ।।"}, {"c": "1.188", "t": "वैशंपायन उवाच ।"}, {"c": "1.188", "n": "20", "i": 6107, "v": "तत उत्थाय भगवान्व्यासो द्वैपायनः प्रभुः । करे गृहीत्वा राजानं राजवेश्म समाविशत् ।।"}, {"c": "1.188", "n": "21", "i": 6108, "v": "पाण्डवाश्चापि कुन्ती च धृष्टद्युम्नश्च पार्षतः । विचेतसस्ते तत्रैव प्रतीक्षन्ते स्म तावुभौ ।।"}, {"c": "1.188", "n": "22", "i": 6109, "v": "ततो द्वैपायनस्तस्मै नरेन्द्राय महात्मने । आचख्यौ तद्यथा धर्मो बहूनामेकपत्निता ।।"}, {"c": "1.189", "t": "व्यास उवाच ।"}, {"c": "1.189", "n": "1", "i": 6110, "v": "पुरा वै नैमिषारण्ये देवाः सत्रमुपासते । तत्र वैवस्वतो राजञ्शामित्रमकरोत्तदा ।।"}, {"c": "1.189", "n": "2", "i": 6111, "v": "ततो यमो दीक्षितस्तत्र राज;न्नामारयत्किंचिदपि प्रजाभ्यः । ततः प्रजास्ता बहुला बभूवुः; कालातिपातान्मरणात्प्रहीणाः ।।"}, {"c": "1.189", "n": "3", "i": 6112, "v": "ततस्तु शक्रो वरुणः कुबेरः; साध्या रुद्रा वसवश्चाश्विनौ च । प्रणेतारं भुवनस्य प्रजापतिं; समाजग्मुस्तत्र देवास्तथान्ये ।।"}, {"c": "1.189", "n": "4", "i": 6113, "v": "ततोऽब्रुवँल्लोकगुरुं समेता; भयं नस्तीव्रं मानुषाणां विवृद्ध्या । तस्माद्भयादुद्विजन्तः सुखेप्सवः; प्रयाम सर्वे शरणं भवन्तम् ।।"}, {"c": "1.189", "t": "ब्रह्मोवाच ।"}, {"c": "1.189", "n": "5", "i": 6114, "v": "किं वो भयं मानुषेभ्यो यूयं सर्वे यदामराः । मा वो मर्त्यसकाशाद्वै भयं भवतु कर्हिचित् ।।"}, {"c": "1.189", "t": "देवा ऊचुः ।"}, {"c": "1.189", "n": "6", "i": 6115, "v": "मर्त्या ह्यमर्त्याः संवृत्ता न विशेषोऽस्ति कश्चन । अविशेषादुद्विजन्तो विशेषार्थमिहागताः ।।"}, {"c": "1.189", "t": "ब्रह्मोवाच ।"}, {"c": "1.189", "n": "7", "i": 6116, "v": "वैवस्वतो व्यापृतः सत्रहेतो;स्तेन त्विमे न म्रियन्ते मनुष्याः । तस्मिन्नेकाग्रे कृतसर्वकार्ये; तत एषां भवितैवान्तकालः ।।"}, {"c": "1.189", "n": "8", "i": 6117, "v": "वैवस्वतस्यापि तनुर्विभूता; वीर्येण युष्माकमुत प्रयुक्ता । सैषामन्तो भविता ह्यन्तकाले; तनुर्हि वीर्यं भविता नरेषु ।।"}, {"c": "1.189", "t": "व्यास उवाच ।"}, {"c": "1.189", "n": "9", "i": 6118, "v": "ततस्तु ते पूर्वजदेववाक्यं; श्रुत्वा देवा यत्र देवा यजन्ते । समासीनास्ते समेता महाबला; भागीरथ्यां ददृशुः पुण्डरीकम् ।।"}, {"c": "1.189", "n": "10", "i": 6119, "v": "दृष्ट्वा च तद्विस्मितास्ते बभूवु;स्तेषामिन्द्रस्तत्र शूरो जगाम । सोऽपश्यद्योषामथ पावकप्रभां; यत्र गङ्गा सततं संप्रसूता ।।"}, {"c": "1.189", "n": "11", "i": 6120, "v": "सा तत्र योषा रुदती जलार्थिनी; गङ्गां देवीं व्यवगाह्यावतिष्ठत् । तस्याश्रुबिन्दुः पतितो जले वै; तत्पद्ममासीदथ तत्र काञ्चनम् ।।"}, {"c": "1.189", "n": "12", "i": 6121, "v": "तदद्भुतं प्रेक्ष्य वज्री तदानी;मपृच्छत्तां योषितमन्तिकाद्वै । का त्वं कथं रोदिषि कस्य हेतो;र्वाक्यं तथ्यं कामयेह ब्रवीहि ।।"}, {"c": "1.189", "t": "स्त्र्युवाच ।"}, {"c": "1.189", "n": "13", "i": 6122, "v": "त्वं वेत्स्यसे मामिह यास्मि शक्र; यदर्थं चाहं रोदिमि मन्दभाग्या । आगच्छ राजन्पुरतोऽहं गमिष्ये; द्रष्टासि तद्रोदिमि यत्कृतेऽहम् ।।"}, {"c": "1.189", "t": "व्यास उवाच ।"}, {"c": "1.189", "n": "14", "i": 6123, "v": "तां गच्छन्तीमन्वगच्छत्तदानीं; सोऽपश्यदारात्तरुणं दर्शनीयम् । सिंहासनस्थं युवतीसहायं; क्रीडन्तमक्षैर्गिरिराजमूर्ध्नि ।।"}, {"c": "1.189", "n": "15", "i": 6124, "v": "तमब्रवीद्देवराजो ममेदं; त्वं विद्धि विश्वं भुवनं वशे स्थितम् । ईशोऽहमस्मीति समन्युरब्रवी;द्दृष्ट्वा तमक्षैः सुभृशं प्रमत्तम् ।।"}, {"c": "1.189", "n": "16", "i": 6125, "v": "क्रुद्धं तु शक्रं प्रसमीक्ष्य देवो; जहास शक्रं च शनैरुदैक्षत । संस्तम्भितोऽभूदथ देवराज;स्तेनेक्षितः स्थाणुरिवावतस्थे ।।"}, {"c": "1.189", "n": "17", "i": 6126, "v": "यदा तु पर्याप्तमिहास्य क्रीडया; तदा देवीं रुदतीं तामुवाच । आनीयतामेष यतोऽहमारा;न्मैनं दर्पः पुनरप्याविशेत ।।"}, {"c": "1.189", "n": "18", "i": 6127, "v": "ततः शक्रः स्पृष्टमात्रस्तया तु; स्रस्तैरङ्गैः पतितोऽभूद्धरण्याम् । तमब्रवीद्भगवानुग्रतेजा; मैवं पुनः शक्र कृथाः कथंचित् ।।"}, {"c": "1.189", "n": "19", "i": 6128, "v": "विवर्तयैनं च महाद्रिराजं; बलं च वीर्यं च तवाप्रमेयम् । विवृत्य चैवाविश मध्यमस्य; यत्रासते त्वद्विधाः सूर्यभासः ।।"}, {"c": "1.189", "n": "20", "i": 6129, "v": "स तद्विवृत्य शिखरं महागिरे;स्तुल्यद्युतींश्चतुरोऽन्यान्ददर्श । स तानभिप्रेक्ष्य बभूव दुःखितः; कच्चिन्नाहं भविता वै यथेमे ।।"}, {"c": "1.189", "n": "21", "i": 6130, "v": "ततो देवो गिरिशो वज्रपाणिं; विवृत्य नेत्रे कुपितोऽभ्युवाच । दरीमेतां प्रविश त्वं शतक्रतो; यन्मां बाल्यादवमंस्थाः पुरस्तात् ।।"}, {"c": "1.189", "n": "22", "i": 6131, "v": "उक्तस्त्वेवं विभुना देवराजः; प्रवेपमानो भृशमेवाभिषङ्गात् । स्रस्तैरङ्गैरनिलेनेव नुन्न;मश्वत्थपत्रं गिरिराजमूर्ध्नि ।।"}, {"c": "1.189", "n": "23", "i": 6132, "v": "स प्राञ्जलिर्विनतेनाननेन; प्रवेपमानः सहसैवमुक्तः । उवाच चेदं बहुरूपमुग्रं; द्रष्टा शेषस्य भगवंस्त्वं भवाद्य ।।"}, {"c": "1.189", "n": "24", "i": 6133, "v": "तमब्रवीदुग्रधन्वा प्रहस्य; नैवंशीलाः शेषमिहाप्नुवन्ति । एतेऽप्येवं भवितारः पुरस्ता;त्तस्मादेतां दरिमाविश्य शेध्वम् ।।"}, {"c": "1.189", "n": "25", "i": 6134, "v": "शेषोऽप्येवं भविता वो न संशयो; योनिं सर्वे मानुषीमाविशध्वम् । तत्र यूयं कर्म कृत्वाविषह्यं; बहूनन्यान्निधनं प्रापयित्वा ।।"}, {"c": "1.189", "n": "26", "i": 6135, "v": "आगन्तारः पुनरेवेन्द्रलोकं; स्वकर्मणा पूर्वजितं महार्हम् । सर्वं मया भाषितमेतदेवं; कर्तव्यमन्यद्विविधार्थवच्च ।।"}, {"c": "1.189", "t": "पूर्वेन्द्रा ऊचुः ।"}, {"c": "1.189", "n": "27", "i": 6136, "v": "गमिष्यामो मानुषं देवलोका;द्दुराधरो विहितो यत्र मोक्षः । देवास्त्वस्मानादधीरञ्जनन्यां; धर्मो वायुर्मघवानश्विनौ च ।।"}, {"c": "1.189", "t": "व्यास उवाच ।"}, {"c": "1.189", "n": "28", "i": 6137, "v": "एतच्छ्रुत्वा वज्रपाणिर्वचस्तु; देवश्रेष्ठं पुनरेवेदमाह । वीर्येणाहं पुरुषं कार्यहेतो;र्दद्यामेषां पञ्चमं मत्प्रसूतम् ।।"}, {"c": "1.189", "n": "29", "i": 6138, "v": "तेषां कामं भगवानुग्रधन्वा; प्रादादिष्टं सन्निसर्गाद्यथोक्तम् । तां चाप्येषां योषितं लोककान्तां; श्रियं भार्यां व्यदधान्मानुषेषु ।।"}, {"c": "1.189", "n": "30", "i": 6139, "v": "तैरेव सार्धं तु ततः स देवो; जगाम नारायणमप्रमेयम् । स चापि तद्व्यदधात्सर्वमेव; ततः सर्वे संबभूवुर्धरण्याम् ।।"}, {"c": "1.189", "n": "31", "i": 6140, "v": "स चापि केशौ हरिरुद्बबर्ह; शुक्लमेकमपरं चापि कृष्णम् । तौ चापि केशौ विशतां यदूनां; कुले स्त्रियौ रोहिणीं देवकीं च । तयोरेको बलदेवो बभूव; कृष्णो द्वितीयः केशवः संबभूव ।।"}, {"c": "1.189", "n": "32", "i": 6141, "v": "ये ते पूर्वं शक्ररूपा निरुद्धा;स्तस्यां दर्यां पर्वतस्योत्तरस्य । इहैव ते पाण्डवा वीर्यवन्तः; शक्रस्यांशः पाण्डवः सव्यसाची ।।"}, {"c": "1.189", "n": "33", "i": 6142, "v": "एवमेते पाण्डवाः संबभूवु;र्ये ते राजन्पूर्वमिन्द्रा बभूवुः । लक्ष्मीश्चैषां पूर्वमेवोपदिष्टा; भार्या यैषा द्रौपदी दिव्यरूपा ।।"}, {"c": "1.189", "n": "34", "i": 6143, "v": "कथं हि स्त्री कर्मणोऽन्ते महीतला;त्समुत्तिष्ठेदन्यतो दैवयोगात् । यस्या रूपं सोमसूर्यप्रकाशं; गन्धश्चाग्र्यः क्रोशमात्रात्प्रवाति ।।"}, {"c": "1.189", "n": "35", "i": 6144, "v": "इदं चान्यत्प्रीतिपूर्वं नरेन्द्र; ददामि ते वरमत्यद्भुतं च । दिव्यं चक्षुः पश्य कुन्तीसुतांस्त्वं; पुण्यैर्दिव्यैः पूर्वदेहैरुपेतान् ।।"}, {"c": "1.189", "t": "वैशंपायन उवाच ।"}, {"c": "1.189", "n": "36", "i": 6145, "v": "ततो व्यासः परमोदारकर्मा; शुचिर्विप्रस्तपसा तस्य राज्ञः । चक्षुर्दिव्यं प्रददौ तान्स सर्वा;न्राजापश्यत्पूर्वदेहैर्यथावत् ।।"}, {"c": "1.189", "n": "37", "i": 6146, "v": "ततो दिव्यान्हेमकिरीटमालिनः; शक्रप्रख्यान्पावकादित्यवर्णान् । बद्धापीडांश्चारुरूपांश्च यूनो; व्यूढोरस्कांस्तालमात्रान्ददर्श ।।"}, {"c": "1.189", "n": "38", "i": 6147, "v": "दिव्यैर्वस्त्रैररजोभिः सुवर्णै;र्माल्यैश्चाग्र्यैः शोभमानानतीव । साक्षात्त्र्यक्षान्वसवो वाथ दिव्या;नादित्यान्वा सर्वगुणोपपन्नान् । तान्पूर्वेन्द्रानेवमीक्ष्याभिरूपा;न्प्रीतो राजा द्रुपदो विस्मितश्च ।।"}, {"c": "1.189", "n": "39", "i": 6148, "v": "दिव्यां मायां तामवाप्याप्रमेयां; तां चैवाग्र्यां श्रियमिव रूपिणीं च । योग्यां तेषां रूपतेजोयशोभिः; पत्नीमृद्धां दृष्टवान्पार्थिवेन्द्रः ।।"}, {"c": "1.189", "n": "40", "i": 6149, "v": "स तद्दृष्ट्वा महदाश्चर्यरूपं; जग्राह पादौ सत्यवत्याः सुतस्य । नैतच्चित्रं परमर्षे त्वयीति; प्रसन्नचेताः स उवाच चैनम् ।।"}, {"c": "1.189", "t": "व्यास उवाच ।"}, {"c": "1.189", "n": "41", "i": 6150, "v": "आसीत्तपोवने काचिदृषेः कन्या महात्मनः । नाध्यगच्छत्पतिं सा तु कन्या रूपवती सती ।।"}, {"c": "1.189", "n": "42", "i": 6151, "v": "तोषयामास तपसा सा किलोग्रेण शंकरम् । तामुवाचेश्वरः प्रीतो वृणु काममिति स्वयम् ।।"}, {"c": "1.189", "n": "43", "i": 6152, "v": "सैवमुक्ताब्रवीत्कन्या देवं वरदमीश्वरम् । पतिं सर्वगुणोपेतमिच्छामीति पुनः पुनः ।।"}, {"c": "1.189", "n": "44", "i": 6153, "v": "ददौ तस्यै स देवेशस्तं वरं प्रीतिमांस्तदा । पञ्च ते पतयः श्रेष्ठा भविष्यन्तीति शंकरः ।।"}, {"c": "1.189", "n": "45", "i": 6154, "v": "सा प्रसादयती देवमिदं भूयोऽभ्यभाषत । एकं पतिं गुणोपेतं त्वत्तोऽर्हामीति वै तदा । तां देवदेवः प्रीतात्मा पुनः प्राह शुभं वचः ।।"}, {"c": "1.189", "n": "46", "i": 6155, "v": "पञ्चकृत्वस्त्वया उक्तः पतिं देहीत्यहं पुनः । तत्तथा भविता भद्रे तव तद्भद्रमस्तु ते । देहमन्यं गतायास्ते यथोक्तं तद्भविष्यति ।।"}, {"c": "1.189", "n": "47", "i": 6156, "v": "द्रुपदैषा हि सा जज्ञे सुता ते देवरूपिणी । पञ्चानां विहिता पत्नी कृष्णा पार्षत्यनिन्दिता ।।"}, {"c": "1.189", "n": "48", "i": 6157, "v": "स्वर्गश्रीः पाण्डवार्थाय समुत्पन्ना महामखे । सेह तप्त्वा तपो घोरं दुहितृत्वं तवागता ।।"}, {"c": "1.189", "n": "49", "i": 6158, "v": "सैषा देवी रुचिरा देवजुष्टा; पञ्चानामेका स्वकृतेन कर्मणा । सृष्टा स्वयं देवपत्नी स्वयम्भुवा; श्रुत्वा राजन्द्रुपदेष्टं कुरुष्व ।।"}, {"c": "1.190", "t": "द्रुपद उवाच ।"}, {"c": "1.190", "n": "1", "i": 6159, "v": "अश्रुत्वैवं वचनं ते महर्षे; मया पूर्वं यतितं कार्यमेतत् । न वै शक्यं विहितस्यापयातुं; तदेवेदमुपपन्नं विधानम् ।।"}, {"c": "1.190", "n": "2", "i": 6160, "v": "दिष्टस्य ग्रन्थिरनिवर्तनीयः; स्वकर्मणा विहितं नेह किंचित् । कृतं निमित्तं हि वरैकहेतो;स्तदेवेदमुपपन्नं बहूनाम् ।।"}, {"c": "1.190", "n": "3", "i": 6161, "v": "यथैव कृष्णोक्तवती पुरस्ता;न्नैकान्पतीन्मे भगवान्ददातु । स चाप्येवं वरमित्यब्रवीत्तां; देवो हि वेद परमं यदत्र ।।"}, {"c": "1.190", "n": "4", "i": 6162, "v": "यदि वायं विहितः शंकरेण; धर्मोऽधर्मो वा नात्र ममापराधः । गृह्णन्त्विमे विधिवत्पाणिमस्या; यथोपजोषं विहितैषां हि कृष्णा ।।"}, {"c": "1.190", "t": "वैशंपायन उवाच ।"}, {"c": "1.190", "n": "5", "i": 6163, "v": "ततोऽब्रवीद्भगवान्धर्मराज;मद्य पुण्याहमुत पाण्डवेय । अद्य पौष्यं योगमुपैति चन्द्रमाः; पाणिं कृष्णायास्त्वं गृहाणाद्य पूर्वम् ।।"}, {"c": "1.190", "n": "6", "i": 6164, "v": "ततो राजा यज्ञसेनः सपुत्रो; जन्यार्थ युक्तं बहु तत्तदग्र्यम् । समानयामास सुतां च कृष्णा;माप्लाव्य रत्नैर्बहुभिर्विभूष्य ।।"}, {"c": "1.190", "n": "7", "i": 6165, "v": "ततः सर्वे सुहृदस्तत्र तस्य; समाजग्मुः सचिवा मन्त्रिणश्च । द्रष्टुं विवाहं परमप्रतीता; द्विजाश्च पौराश्च यथाप्रधानाः ।।"}, {"c": "1.190", "n": "8", "i": 6166, "v": "तत्तस्य वेश्मार्थिजनोपशोभितं; विकीर्णपद्मोत्पलभूषिताजिरम् । महार्हरत्नौघविचित्रमाबभौ; दिवं यथा निर्मलतारकाचितम् ।।"}, {"c": "1.190", "n": "9", "i": 6167, "v": "ततस्तु ते कौरवराजपुत्रा; विभूषिताः कुण्डलिनो युवानः । महार्हवस्त्रा वरचन्दनोक्षिताः; कृताभिषेकाः कृतमङ्गलक्रियाः ।।"}, {"c": "1.190", "n": "10", "i": 6168, "v": "पुरोहितेनाग्निसमानवर्चसा; सहैव धौम्येन यथाविधि प्रभो । क्रमेण सर्वे विविशुश्च तत्सदो; महर्षभा गोष्ठमिवाभिनन्दिनः ।।"}, {"c": "1.190", "n": "11", "i": 6169, "v": "ततः समाधाय स वेदपारगो; जुहाव मन्त्रैर्ज्वलितं हुताशनम् । युधिष्ठिरं चाप्युपनीय मन्त्रवि;न्नियोजयामास सहैव कृष्णया ।।"}, {"c": "1.190", "n": "12", "i": 6170, "v": "प्रदक्षिणं तौ प्रगृहीतपाणी; समानयामास स वेदपारगः । ततोऽभ्यनुज्ञाय तमाजिशोभिनं; पुरोहितो राजगृहाद्विनिर्ययौ ।।"}, {"c": "1.190", "n": "13", "i": 6171, "v": "क्रमेण चानेन नराधिपात्मजा; वरस्त्रियास्ते जगृहुस्तदा करम् । अहन्यहन्युत्तमरूपधारिणो; महारथाः कौरववंशवर्धनाः ।।"}, {"c": "1.190", "n": "14", "i": 6172, "v": "इदं च तत्राद्भुतरूपमुत्तमं; जगाद विप्रर्षिरतीतमानुषम् । महानुभावा किल सा सुमध्यमा; बभूव कन्यैव गते गतेऽहनि ।।"}, {"c": "1.190", "n": "15", "i": 6173, "v": "कृते विवाहे द्रुपदो धनं ददौ; महारथेभ्यो बहुरूपमुत्तमम् । शतं रथानां वरहेमभूषिणां; चतुर्युजां हेमखलीनमालिनाम् ।।"}, {"c": "1.190", "n": "16", "i": 6174, "v": "शतं गजानामभिपद्मिनां तथा; शतं गिरीणामिव हेमशृङ्गिणाम् । तथैव दासीशतमग्र्ययौवनं; महार्हवेषाभरणाम्बरस्रजम् ।।"}, {"c": "1.190", "n": "17", "i": 6175, "v": "पृथक्पृथक्चैव दशायुतान्वितं; धनं ददौ सौमकिरग्निसाक्षिकम् । तथैव वस्त्राणि च भूषणानि; प्रभावयुक्तानि महाधनानि ।।"}, {"c": "1.190", "n": "18", "i": 6176, "v": "कृते विवाहे च ततः स्म पाण्डवाः; प्रभूतरत्नामुपलभ्य तां श्रियम् । विजह्रुरिन्द्रप्रतिमा महाबलाः; पुरे तु पाञ्चालनृपस्य तस्य ह ।।"}, {"c": "1.191", "t": "वैशंपायन उवाच ।"}, {"c": "1.191", "n": "1", "i": 6177, "v": "पाण्डवैः सह संयोगं गतस्य द्रुपदस्य तु । न बभूव भयं किंचिद्देवेभ्योऽपि कथंचन ।।"}, {"c": "1.191", "n": "2", "i": 6178, "v": "कुन्तीमासाद्य ता नार्यो द्रुपदस्य महात्मनः । नाम संकीर्तयन्त्यस्ताः पादौ जग्मुः स्वमूर्धभिः ।।"}, {"c": "1.191", "n": "3", "i": 6179, "v": "कृष्णा च क्षौमसंवीता कृतकौतुकमङ्गला । कृताभिवादना श्वश्र्वास्तस्थौ प्रह्वा कृताञ्जलिः ।।"}, {"c": "1.191", "n": "4", "i": 6180, "v": "रूपलक्षणसंपन्नां शीलाचारसमन्विताम् । द्रौपदीमवदत्प्रेम्णा पृथाशीर्वचनं स्नुषाम् ।।"}, {"c": "1.191", "n": "5", "i": 6181, "v": "यथेन्द्राणी हरिहये स्वाहा चैव विभावसौ । रोहिणी च यथा सोमे दमयन्ती यथा नले ।।"}, {"c": "1.191", "n": "6", "i": 6182, "v": "यथा वैश्रवणे भद्रा वसिष्ठे चाप्यरुन्धती । यथा नारायणे लक्ष्मीस्तथा त्वं भव भर्तृषु ।।"}, {"c": "1.191", "n": "7", "i": 6183, "v": "जीवसूर्वीरसूर्भद्रे बहुसौख्यसमन्विता । सुभगा भोगसंपन्ना यज्ञपत्नी स्वनुव्रता ।।"}, {"c": "1.191", "n": "8", "i": 6184, "v": "अतिथीनागतान्साधून्बालान्वृद्धान्गुरूंस्तथा । पूजयन्त्या यथान्यायं शश्वद्गच्छन्तु ते समाः ।।"}, {"c": "1.191", "n": "9", "i": 6185, "v": "कुरुजाङ्गलमुख्येषु राष्ट्रेषु नगरेषु च । अनु त्वमभिषिच्यस्व नृपतिं धर्मवत्सलम् ।।"}, {"c": "1.191", "n": "10", "i": 6186, "v": "पतिभिर्निर्जितामुर्वीं विक्रमेण महाबलैः । कुरु ब्राह्मणसात्सर्वामश्वमेधे महाक्रतौ ।।"}, {"c": "1.191", "n": "11", "i": 6187, "v": "पृथिव्यां यानि रत्नानि गुणवन्ति गुनान्विते । तान्याप्नुहि त्वं कल्याणि सुखिनी शरदां शतम् ।।"}, {"c": "1.191", "n": "12", "i": 6188, "v": "यथा च त्वाभिनन्दामि वध्वद्य क्षौमसंवृताम् । तथा भूयोऽभिनन्दिष्ये सूतपुत्रां गुणान्विताम् ।।"}, {"c": "1.191", "n": "13", "i": 6189, "v": "ततस्तु कृतदारेभ्यः पाण्डुभ्यः प्राहिणोद्धरिः । मुक्तावैडूर्यचित्राणि हैमान्याभरणानि च ।।"}, {"c": "1.191", "n": "14", "i": 6190, "v": "वासांसि च महार्हाणि नानादेश्यानि माधवः । कम्बलाजिनरत्नानि स्पर्शवन्ति शुभानि च ।।"}, {"c": "1.191", "n": "15", "i": 6191, "v": "शयनासनयानानि विविधानि महान्ति च । वैडूर्यवज्रचित्राणि शतशो भाजनानि च ।।"}, {"c": "1.191", "n": "16", "i": 6192, "v": "रूपयौवनदाक्षिण्यैरुपेताश्च स्वलंकृताः । प्रेष्याः संप्रददौ कृष्णो नानादेश्याः सहस्रशः ।।"}, {"c": "1.191", "n": "17", "i": 6193, "v": "गजान्विनीतान्भद्रांश्च सदश्वांश्च स्वलंकृतान् । रथांश्च दान्तान्सौवर्णैः शुभैः पट्टैरलंकृतान् ।।"}, {"c": "1.191", "n": "18", "i": 6194, "v": "कोटिशश्च सुवर्णं स तेषामकृतकं तथा । वीतीकृतममेयात्मा प्राहिणोन्मधुसूदनः ।।"}, {"c": "1.191", "n": "19", "i": 6195, "v": "तत्सर्वं प्रतिजग्राह धर्मराजो युधिष्ठिरः । मुदा परमया युक्तो गोविन्दप्रियकाम्यया ।।"}, {"c": "1.192", "t": "वैशंपायन उवाच ।"}, {"c": "1.192", "n": "1", "i": 6196, "v": "ततो राज्ञां चरैराप्तैश्चारः समुपनीयत । पाण्डवैरुपसंपन्ना द्रौपदी पतिभिः शुभा ।।"}, {"c": "1.192", "n": "2", "i": 6197, "v": "येन तद्धनुरायम्य लक्ष्यं विद्धं महात्मना । सोऽर्जुनो जयतां श्रेष्ठो महाबाणधनुर्धरः ।।"}, {"c": "1.192", "n": "3", "i": 6198, "v": "यः शल्यं मद्रराजानमुत्क्षिप्याभ्रामयद्बली । त्रासयंश्चापि संक्रुद्धो वृक्षेण पुरुषान्रणे ।।"}, {"c": "1.192", "n": "4", "i": 6199, "v": "न चापि संभ्रमः कश्चिदासीत्तत्र महात्मनः । स भीमो भीमसंस्पर्शः शत्रुसेनाङ्गपातनः ।।"}, {"c": "1.192", "n": "5", "i": 6200, "v": "ब्रह्मरूपधराञ्श्रुत्वा पाण्डुराजसुतांस्तदा । कौन्तेयान्मनुजेन्द्राणां विस्मयः समजायत ।।"}, {"c": "1.192", "n": "6", "i": 6201, "v": "सपुत्रा हि पुरा कुन्ती दग्धा जतुगृहे श्रुता । पुनर्जातानिति स्मैतान्मन्यन्ते सर्वपार्थिवाः ।।"}, {"c": "1.192", "n": "7", "i": 6202, "v": "धिक्कुर्वन्तस्तदा भीष्मं धृतराष्ट्रं च कौरवम् । कर्मणा सुनृशंसेन पुरोचनकृतेन वै ।।"}, {"c": "1.192", "n": "8", "i": 6203, "v": "वृत्ते स्वयंवरे चैव राजानः सर्व एव ते । यथागतं विप्रजग्मुर्विदित्वा पाण्डवान्वृतान् ।।"}, {"c": "1.192", "n": "9", "i": 6204, "v": "अथ दुर्योधनो राजा विमना भ्रातृभिः सह । अश्वत्थाम्ना मातुलेन कर्णेन च कृपेण च ।।"}, {"c": "1.192", "n": "10", "i": 6205, "v": "विनिवृत्तो वृतं दृष्ट्वा द्रौपद्या श्वेतवाहनम् । तं तु दुःशासनो व्रीडन्मन्दं मन्दमिवाब्रवीत् ।।"}, {"c": "1.192", "n": "11", "i": 6206, "v": "यद्यसौ ब्राह्मणो न स्याद्विन्देत द्रौपदीं न सः । न हि तं तत्त्वतो राजन्वेद कश्चिद्धनंजयम् ।।"}, {"c": "1.192", "n": "12", "i": 6207, "v": "दैवं तु परमं मन्ये पौरुषं तु निरर्थकम् । धिगस्मत्पौरुषं तात यद्धरन्तीह पाण्डवाः ।।"}, {"c": "1.192", "n": "13", "i": 6208, "v": "एवं संभाषमाणास्ते निन्दन्तश्च पुरोचनम् । विविशुर्हास्तिनपुरं दीना विगतचेतसः ।।"}, {"c": "1.192", "n": "14", "i": 6209, "v": "त्रस्ता विगतसंकल्पा दृष्ट्वा पार्थान्महौजसः । मुक्तान्हव्यवहाच्चैनान्संयुक्तान्द्रुपदेन च ।।"}, {"c": "1.192", "n": "15", "i": 6210, "v": "धृष्टद्युम्नं च संचिन्त्य तथैव च शिखण्डिनम् । द्रुपदस्यात्मजांश्चान्यान्सर्वयुद्धविशारदान् ।।"}, {"c": "1.192", "n": "16", "i": 6211, "v": "विदुरस्त्वथ ताञ्श्रुत्वा द्रौपद्या पाण्डवान्वृतान् । व्रीडितान्धार्तराष्ट्रांश्च भग्नदर्पानुपागतान् ।।"}, {"c": "1.192", "n": "17", "i": 6212, "v": "ततः प्रीतमनाः क्षत्ता धृतराष्ट्रं विशां पते । उवाच दिष्ट्या कुरवो वर्धन्त इति विस्मितः ।।"}, {"c": "1.192", "n": "18", "i": 6213, "v": "वैचित्रवीर्यस्तु नृपो निशम्य विदुरस्य तत् । अब्रवीत्परमप्रीतो दिष्ट्या दिष्ट्येति भारत ।।"}, {"c": "1.192", "n": "19", "i": 6214, "v": "मन्यते हि वृतं पुत्रं ज्येष्ठं द्रुपदकन्यया । दुर्योधनमविज्ञानात्प्रज्ञाचक्षुर्नरेश्वरः ।।"}, {"c": "1.192", "n": "20", "i": 6215, "v": "अथ त्वाज्ञापयामास द्रौपद्या भूषणं बहु । आनीयतां वै कृष्णेति पुत्रं दुर्योधनं तदा ।।"}, {"c": "1.192", "n": "21", "i": 6216, "v": "अथास्य पश्चाद्विदुर आचख्यौ पाण्डवान्वृतान् । सर्वान्कुशलिनो वीरान्पूजितान्द्रुपदेन च । तेषां संबन्धिनश्चान्यान्बहून्बलसमन्वितान् ।।"}, {"c": "1.192", "t": "धृतराष्ट्र उवाच ।"}, {"c": "1.192", "n": "22", "i": 6217, "v": "यथैव पाण्डोः पुत्रास्ते तथैवाभ्यधिका मम । सेयमभ्यधिका प्रीतिर्वृद्धिर्विदुर मे मता । यत्ते कुशलिनो वीरा मित्रवन्तश्च पाण्डवाः ।।"}, {"c": "1.192", "n": "23", "i": 6218, "v": "को हि द्रुपदमासाद्य मित्रं क्षत्तः सबान्धवम् । न बुभूषेद्भवेनार्थी गतश्रीरपि पार्थिवः ।।"}, {"c": "1.192", "t": "वैशंपायन उवाच ।"}, {"c": "1.192", "n": "24", "i": 6219, "v": "तं तथा भाषमाणं तु विदुरः प्रत्यभाषत । नित्यं भवतु ते बुद्धिरेषा राजञ्शतं समाः ।।"}, {"c": "1.192", "n": "25", "i": 6220, "v": "ततो दुर्योधनश्चैव राधेयश्च विशां पते । धृतराष्ट्रमुपागम्य वचोऽब्रूतामिदं तदा ।।"}, {"c": "1.192", "n": "26", "i": 6221, "v": "संनिधौ विदुरस्य त्वां वक्तुं नृप न शक्नुवः । विविक्तमिति वक्ष्यावः किं तवेदं चिकीर्षितम् ।।"}, {"c": "1.192", "n": "27", "i": 6222, "v": "सपत्नवृद्धिं यत्तात मन्यसे वृद्धिमात्मनः । अभिष्टौषि च यत्क्षत्तुः समीपे द्विपदां वर ।।"}, {"c": "1.192", "n": "28", "i": 6223, "v": "अन्यस्मिन्नृप कर्तव्ये त्वमन्यत्कुरुषेऽनघ । तेषां बलविघातो हि कर्तव्यस्तात नित्यशः ।।"}, {"c": "1.192", "n": "29", "i": 6224, "v": "ते वयं प्राप्तकालस्य चिकीर्षां मन्त्रयामहे । यथा नो न ग्रसेयुस्ते सपुत्रबलबान्धवान् ।।"}, {"c": "1.193", "t": "धृतराष्ट्र उवाच ।"}, {"c": "1.193", "n": "1", "i": 6225, "v": "अहमप्येवमेवैतच्चिन्तयामि यथा युवाम् । विवेक्तुं नाहमिच्छामि त्वाकारं विदुरं प्रति ।।"}, {"c": "1.193", "n": "2", "i": 6226, "v": "अतस्तेषां गुणानेव कीर्तयामि विशेषतः । नावबुध्येत विदुरो ममाभिप्रायमिङ्गितैः ।।"}, {"c": "1.193", "n": "3", "i": 6227, "v": "यच्च त्वं मन्यसे प्राप्तं तद्ब्रूहि त्वं सुयोधन । राधेय मन्यसे त्वं च यत्प्राप्तं तद्ब्रवीहि मे ।।"}, {"c": "1.193", "t": "दुर्योधन उवाच ।"}, {"c": "1.193", "n": "4", "i": 6228, "v": "अद्य तान्कुशलैर्विप्रैः सुकृतैराप्तकारिभिः । कुन्तीपुत्रान्भेदयामो माद्रीपुत्रौ च पाण्डवौ ।।"}, {"c": "1.193", "n": "5", "i": 6229, "v": "अथ वा द्रुपदो राजा महद्भिर्वित्तसंचयैः । पुत्राश्चास्य प्रलोभ्यन्ताममात्याश्चैव सर्वशः ।।"}, {"c": "1.193", "n": "6", "i": 6230, "v": "परित्यजध्वं राजानं कुन्तीपुत्रं युधिष्ठिरम् । अथ तत्रैव वा तेषां निवासं रोचयन्तु ते ।।"}, {"c": "1.193", "n": "7", "i": 6231, "v": "इहैषां दोषवद्वासं वर्णयन्तु पृथक्पृथक् । ते भिद्यमानास्तत्रैव मनः कुर्वन्तु पाण्डवाः ।।"}, {"c": "1.193", "n": "8", "i": 6232, "v": "अथ वा कुशलाः केचिदुपायनिपुणा नराः । इतरेतरतः पार्थान्भेदयन्त्वनुरागतः ।।"}, {"c": "1.193", "n": "9", "i": 6233, "v": "व्युत्थापयन्तु वा कृष्णां बहुत्वात्सुकरं हि तत् । अथ वा पाण्डवांस्तस्यां भेदयन्तु ततश्च ताम् ।।"}, {"c": "1.193", "n": "10", "i": 6234, "v": "भीमसेनस्य वा राजन्नुपायकुशलैर्नरैः । मृत्युर्विधीयतां छन्नैः स हि तेषां बलाधिकः ।।"}, {"c": "1.193", "n": "11", "i": 6235, "v": "तस्मिंस्तु निहते राजन्हतोत्साहा हतौजसः । यतिष्यन्ते न राज्याय स हि तेषां व्यपाश्रयः ।।"}, {"c": "1.193", "n": "12", "i": 6236, "v": "अजेयो ह्यर्जुनः संख्ये पृष्ठगोपे वृकोदरे । तमृते फल्गुनो युद्धे राधेयस्य न पादभाक् ।।"}, {"c": "1.193", "n": "13", "i": 6237, "v": "ते जानमाना दौर्बल्यं भीमसेनमृते महत् । अस्मान्बलवतो ज्ञात्वा नशिष्यन्त्यबलीयसः ।।"}, {"c": "1.193", "n": "14", "i": 6238, "v": "इहागतेषु पार्थेषु निदेशवशवर्तिषु । प्रवर्तिष्यामहे राजन्यथाश्रद्धं निबर्हणे ।।"}, {"c": "1.193", "n": "15", "i": 6239, "v": "अथ वा दर्शनीयाभिः प्रमदाभिर्विलोभ्यताम् । एकैकस्तत्र कौन्तेयस्ततः कृष्णा विरज्यताम् ।।"}, {"c": "1.193", "n": "16", "i": 6240, "v": "प्रेष्यतां वापि राधेयस्तेषामागमनाय वै । ते लोप्त्रहारैः संधाय वध्यन्तामाप्तकारिभिः ।।"}, {"c": "1.193", "n": "17", "i": 6241, "v": "एतेषामभ्युपायानां यस्ते निर्दोषवान्मतः । तस्य प्रयोगमातिष्ठ पुरा कालोऽतिवर्तते ।।"}, {"c": "1.193", "n": "18", "i": 6242, "v": "यावच्चाकृतविश्वासा द्रुपदे पार्थिवर्षभे । तावदेवाद्य ते शक्या न शक्यास्तु ततः परम् ।।"}, {"c": "1.193", "n": "19", "i": 6243, "v": "एषा मम मतिस्तात निग्रहाय प्रवर्तते । साधु वा यदि वासाधु किं वा राधेय मन्यसे ।।"}, {"c": "1.194", "t": "कर्ण उवाच ।"}, {"c": "1.194", "n": "1", "i": 6244, "v": "दुर्योधन तव प्रज्ञा न सम्यगिति मे मतिः । न ह्युपायेन ते शक्याः पाण्डवाः कुरुनन्दन ।।"}, {"c": "1.194", "n": "2", "i": 6245, "v": "पूर्वमेव हि ते सूक्ष्मैरुपायैर्यतितास्त्वया । निग्रहीतुं यदा वीर शकिता न तदा त्वया ।।"}, {"c": "1.194", "n": "3", "i": 6246, "v": "इहैव वर्तमानास्ते समीपे तव पार्थिव । अजातपक्षाः शिशवः शकिता नैव बाधितुम् ।।"}, {"c": "1.194", "n": "4", "i": 6247, "v": "जातपक्षा विदेशस्था विवृद्धाः सर्वशोऽद्य ते । नोपायसाध्याः कौन्तेया ममैषा मतिरच्युत ।।"}, {"c": "1.194", "n": "5", "i": 6248, "v": "न च ते व्यसनैर्योक्तुं शक्या दिष्टकृता हि ते । शङ्किताश्चेप्सवश्चैव पितृपैतामहं पदम् ।।"}, {"c": "1.194", "n": "6", "i": 6249, "v": "परस्परेण भेदश्च नाधातुं तेषु शक्यते । एकस्यां ये रताः पत्न्यां न भिद्यन्ते परस्परम् ।।"}, {"c": "1.194", "n": "7", "i": 6250, "v": "न चापि कृष्णा शक्येत तेभ्यो भेदयितुं परैः । परिद्यूनान्वृतवती किमुताद्य मृजावतः ।।"}, {"c": "1.194", "n": "8", "i": 6251, "v": "ईप्सितश्च गुणः स्त्रीणामेकस्या बहुभर्तृता । तं च प्राप्तवती कृष्णा न सा भेदयितुं सुखम् ।।"}, {"c": "1.194", "n": "9", "i": 6252, "v": "आर्यवृत्तश्च पाञ्चाल्यो न स राजा धनप्रियः । न संत्यक्ष्यति कौन्तेयान्राज्यदानैरपि ध्रुवम् ।।"}, {"c": "1.194", "n": "10", "i": 6253, "v": "तथास्य पुत्रो गुणवाननुरक्तश्च पाण्डवान् । तस्मान्नोपायसाध्यांस्तानहं मन्ये कथंचन ।।"}, {"c": "1.194", "n": "11", "i": 6254, "v": "इदं त्वद्य क्षमं कर्तुमस्माकं पुरुषर्षभ । यावन्न कृतमूलास्ते पाण्डवेया विशां पते । तावत्प्रहरणीयास्ते रोचतां तव विक्रमः ।।"}, {"c": "1.194", "n": "12", "i": 6255, "v": "अस्मत्पक्षो महान्यावद्यावत्पाञ्चालको लघुः । तावत्प्रहरणं तेषां क्रियतां मा विचारय ।।"}, {"c": "1.194", "n": "13", "i": 6256, "v": "वाहनानि प्रभूतानि मित्राणि बहुलानि च । यावन्न तेषां गान्धारे तावदेवाशु विक्रम ।।"}, {"c": "1.194", "n": "14", "i": 6257, "v": "यावच्च राजा पाञ्चाल्यो नोद्यमे कुरुते मनः । सह पुत्रैर्महावीर्यैस्तावदेवाशु विक्रम ।।"}, {"c": "1.194", "n": "15", "i": 6258, "v": "यावन्नायाति वार्ष्णेयः कर्षन्यादववाहिनीम् । राज्यार्थे पाण्डवेयानां तावदेवाशु विक्रम ।।"}, {"c": "1.194", "n": "16", "i": 6259, "v": "वसूनि विविधान्भोगान्राज्यमेव च केवलम् । नात्याज्यमस्ति कृष्णस्य पाण्डवार्थे महीपते ।।"}, {"c": "1.194", "n": "17", "i": 6260, "v": "विक्रमेण मही प्राप्ता भरतेन महात्मना । विक्रमेण च लोकांस्त्रीञ्जितवान्पाकशासनः ।।"}, {"c": "1.194", "n": "18", "i": 6261, "v": "विक्रमं च प्रशंसन्ति क्षत्रियस्य विशां पते । स्वको हि धर्मः शूराणां विक्रमः पार्थिवर्षभ ।।"}, {"c": "1.194", "n": "19", "i": 6262, "v": "ते बलेन वयं राजन्महता चतुरङ्गिणा । प्रमथ्य द्रुपदं शीघ्रमानयामेह पाण्डवान् ।।"}, {"c": "1.194", "n": "20", "i": 6263, "v": "न हि साम्ना न दानेन न भेदेन च पाण्डवाः । शक्याः साधयितुं तस्माद्विक्रमेणैव ताञ्जहि ।।"}, {"c": "1.194", "n": "21", "i": 6264, "v": "तान्विक्रमेण जित्वेमामखिलां भुङ्क्ष्व मेदिनीम् । नान्यमत्र प्रपश्यामि कार्योपायं जनाधिप ।।"}, {"c": "1.194", "t": "वैशंपायन उवाच ।"}, {"c": "1.194", "n": "22", "i": 6265, "v": "श्रुत्वा तु राधेयवचो धृतराष्ट्रः प्रतापवान् । अभिपूज्य ततः पश्चादिदं वचनमब्रवीत् ।।"}, {"c": "1.194", "n": "23", "i": 6266, "v": "उपपन्नं महाप्राज्ञे कृतास्त्रे सूतनन्दने । त्वयि विक्रमसंपन्नमिदं वचनमीदृशम् ।।"}, {"c": "1.194", "n": "24", "i": 6267, "v": "भूय एव तु भीष्मश्च द्रोणो विदुर एव च । युवां च कुरुतां बुद्धिं भवेद्या नः सुखोदया ।।"}, {"c": "1.194", "n": "25", "i": 6268, "v": "तत आनाय्य तान्सर्वान्मन्त्रिणः सुमहायशाः । धृतराष्ट्रो महाराज मन्त्रयामास वै तदा ।।"}, {"c": "1.195", "t": "भीष्म उवाच ।"}, {"c": "1.195", "n": "1", "i": 6269, "v": "न रोचते विग्रहो मे पाण्डुपुत्रैः कथंचन । यथैव धृतराष्ट्रो मे तथा पाण्डुरसंशयम् ।।"}, {"c": "1.195", "n": "2", "i": 6270, "v": "गान्धार्याश्च यथा पुत्रास्तथा कुन्तीसुता मताः । यथा च मम ते रक्ष्या धृतराष्ट्र तथा तव ।।"}, {"c": "1.195", "n": "3", "i": 6271, "v": "यथा च मम राज्ञश्च तथा दुर्योधनस्य ते । तथा कुरूणां सर्वेषामन्येषामपि भारत ।।"}, {"c": "1.195", "n": "4", "i": 6272, "v": "एवं गते विग्रहं तैर्न रोचये; संधाय वीरैर्दीयतामद्य भूमिः । तेषामपीदं प्रपितामहानां; राज्यं पितुश्चैव कुरूत्तमानाम् ।।"}, {"c": "1.195", "n": "5", "i": 6273, "v": "दुर्योधन यथा राज्यं त्वमिदं तात पश्यसि । मम पैतृकमित्येवं तेऽपि पश्यन्ति पाण्डवाः ।।"}, {"c": "1.195", "n": "6", "i": 6274, "v": "यदि राज्यं न ते प्राप्ताः पाण्डवेयास्तपस्विनः । कुत एव तवापीदं भारतस्य च कस्यचित् ।।"}, {"c": "1.195", "n": "7", "i": 6275, "v": "अथ धर्मेण राज्यं त्वं प्राप्तवान्भरतर्षभ । तेऽपि राज्यमनुप्राप्ताः पूर्वमेवेति मे मतिः ।।"}, {"c": "1.195", "n": "8", "i": 6276, "v": "मधुरेणैव राज्यस्य तेषामर्धं प्रदीयताम् । एतद्धि पुरुषव्याघ्र हितं सर्वजनस्य च ।।"}, {"c": "1.195", "n": "9", "i": 6277, "v": "अतोऽन्यथा चेत्क्रियते न हितं नो भविष्यति । तवाप्यकीर्तिः सकला भविष्यति न संशयः ।।"}, {"c": "1.195", "n": "10", "i": 6278, "v": "कीर्तिरक्षणमातिष्ठ कीर्तिर्हि परमं बलम् । नष्टकीर्तेर्मनुष्यस्य जीवितं ह्यफलं स्मृतम् ।।"}, {"c": "1.195", "n": "11", "i": 6279, "v": "यावत्कीर्तिर्मनुष्यस्य न प्रणश्यति कौरव । तावज्जीवति गान्धारे नष्टकीर्तिस्तु नश्यति ।।"}, {"c": "1.195", "n": "12", "i": 6280, "v": "तमिमं समुपातिष्ठ धर्मं कुरुकुलोचितम् । अनुरूपं महाबाहो पूर्वेषामात्मनः कुरु ।।"}, {"c": "1.195", "n": "13", "i": 6281, "v": "दिष्ट्या धरन्ति ते वीरा दिष्ट्या जीवति सा पृथा । दिष्ट्या पुरोचनः पापो नसकामोऽत्ययं गतः ।।"}, {"c": "1.195", "n": "14", "i": 6282, "v": "तदा प्रभृति गान्धारे न शक्नोम्यभिवीक्षितुम् । लोके प्राणभृतां कंचिच्छ्रुत्वा कुन्तीं तथागताम् ।।"}, {"c": "1.195", "n": "15", "i": 6283, "v": "न चापि दोषेण तथा लोको वैति पुरोचनम् । यथा त्वां पुरुषव्याघ्र लोको दोषेण गच्छति ।।"}, {"c": "1.195", "n": "16", "i": 6284, "v": "तदिदं जीवितं तेषां तव कल्मषनाशनम् । संमन्तव्यं महाराज पाण्डवानां च दर्शनम् ।।"}, {"c": "1.195", "n": "17", "i": 6285, "v": "न चापि तेषां वीराणां जीवतां कुरुनन्दन । पित्र्योंऽशः शक्य आदातुमपि वज्रभृता स्वयम् ।।"}, {"c": "1.195", "n": "18", "i": 6286, "v": "ते हि सर्वे स्थिता धर्मे सर्वे चैवैकचेतसः । अधर्मेण निरस्ताश्च तुल्ये राज्ये विशेषतः ।।"}, {"c": "1.195", "n": "19", "i": 6287, "v": "यदि धर्मस्त्वया कार्यो यदि कार्यं प्रियं च मे । क्षेमं च यदि कर्तव्यं तेषामर्धं प्रदीयताम् ।।"}, {"c": "1.196", "t": "द्रोण उवाच ।"}, {"c": "1.196", "n": "1", "i": 6288, "v": "मन्त्राय समुपानीतैर्धृतराष्ट्रहितैर्नृप । धर्म्यं पथ्यं यशस्यं च वाच्यमित्यनुशुश्रुमः ।।"}, {"c": "1.196", "n": "2", "i": 6289, "v": "ममाप्येषा मतिस्तात या भीष्मस्य महात्मनः । संविभज्यास्तु कौन्तेया धर्म एष सनातनः ।।"}, {"c": "1.196", "n": "3", "i": 6290, "v": "प्रेष्यतां द्रुपदायाशु नरः कश्चित्प्रियंवदः । बहुलं रत्नमादाय तेषामर्थाय भारत ।।"}, {"c": "1.196", "n": "4", "i": 6291, "v": "मिथः कृत्यं च तस्मै स आदाय बहु गच्छतु । वृद्धिं च परमां ब्रूयात्तत्संयोगोद्भवां तथा ।।"}, {"c": "1.196", "n": "5", "i": 6292, "v": "संप्रीयमाणं त्वां ब्रूयाद्राजन्दुर्योधनं तथा । असकृद्द्रुपदे चैव धृष्टद्युम्ने च भारत ।।"}, {"c": "1.196", "n": "6", "i": 6293, "v": "उचितत्वं प्रियत्वं च योगस्यापि च वर्णयेत् । पुनः पुनश्च कौन्तेयान्माद्रीपुत्रौ च सान्त्वयन् ।।"}, {"c": "1.196", "n": "7", "i": 6294, "v": "हिरण्मयानि शुभ्राणि बहून्याभरणानि च । वचनात्तव राजेन्द्र द्रौपद्याः संप्रयच्छतु ।।"}, {"c": "1.196", "n": "8", "i": 6295, "v": "तथा द्रुपदपुत्राणां सर्वेषां भरतर्षभ । पाण्डवानां च सर्वेषां कुन्त्या युक्तानि यानि च ।।"}, {"c": "1.196", "n": "9", "i": 6296, "v": "एवं सान्त्वसमायुक्तं द्रुपदं पाण्डवैः सह । उक्त्वाथानन्तरं ब्रूयात्तेषामागमनं प्रति ।।"}, {"c": "1.196", "n": "10", "i": 6297, "v": "अनुज्ञातेषु वीरेषु बलं गच्छतु शोभनम् । दुःशासनो विकर्णश्च पाण्डवानानयन्त्विह ।।"}, {"c": "1.196", "n": "11", "i": 6298, "v": "ततस्ते पार्थिवश्रेष्ठ पूज्यमानाः सदा त्वया । प्रकृतीनामनुमते पदे स्थास्यन्ति पैतृके ।।"}, {"c": "1.196", "n": "12", "i": 6299, "v": "एवं तव महाराज तेषु पुत्रेषु चैव ह । वृत्तमौपयिकं मन्ये भीष्मेण सह भारत ।।"}, {"c": "1.196", "t": "कर्ण उवाच ।"}, {"c": "1.196", "n": "13", "i": 6300, "v": "योजितावर्थमानाभ्यां सर्वकार्येष्वनन्तरौ । न मन्त्रयेतां त्वच्छ्रेयः किमद्भुततरं ततः ।।"}, {"c": "1.196", "n": "14", "i": 6301, "v": "दुष्टेन मनसा यो वै प्रच्छन्नेनान्तरात्मना । ब्रूयान्निःश्रेयसं नाम कथं कुर्यात्सतां मतम् ।।"}, {"c": "1.196", "n": "15", "i": 6302, "v": "न मित्राण्यर्थकृच्छ्रेषु श्रेयसे वेतराय वा । विधिपूर्वं हि सर्वस्य दुःखं वा यदि वा सुखम् ।।"}, {"c": "1.196", "n": "16", "i": 6303, "v": "कृतप्रज्ञोऽकृतप्रज्ञो बालो वृद्धश्च मानवः । ससहायोऽसहायश्च सर्वं सर्वत्र विन्दति ।।"}, {"c": "1.196", "n": "17", "i": 6304, "v": "श्रूयते हि पुरा कश्चिदम्बुवीच इति श्रुतः । आसीद्राजगृहे राजा मागधानां महीक्षिताम् ।।"}, {"c": "1.196", "n": "18", "i": 6305, "v": "स हीनः करणैः सर्वैरुच्छ्वासपरमो नृपः । अमात्यसंस्थः कार्येषु सर्वेष्वेवाभवत्तदा ।।"}, {"c": "1.196", "n": "19", "i": 6306, "v": "तस्यामात्यो महाकर्णिर्बभूवैकेश्वरः पुरा । स लब्धबलमात्मानं मन्यमानोऽवमन्यते ।।"}, {"c": "1.196", "n": "20", "i": 6307, "v": "स राज्ञ उपभोग्यानि स्त्रियो रत्नधनानि च । आददे सर्वशो मूढ ऐश्वर्यं च स्वयं तदा ।।"}, {"c": "1.196", "n": "21", "i": 6308, "v": "तदादाय च लुब्धस्य लाभाल्लोभो व्यवर्धत । तथा हि सर्वमादाय राज्यमस्य जिहीर्षति ।।"}, {"c": "1.196", "n": "22", "i": 6309, "v": "हीनस्य करणैः सर्वैरुच्छ्वासपरमस्य च । यतमानोऽपि तद्राज्यं न शशाकेति नः श्रुतम् ।।"}, {"c": "1.196", "n": "23", "i": 6310, "v": "किमन्यद्विहितान्नूनं तस्य सा पुरुषेन्द्रता । यदि ते विहितं राज्यं भविष्यति विशां पते ।।"}, {"c": "1.196", "n": "24", "i": 6311, "v": "मिषतः सर्वलोकस्य स्थास्यते त्वयि तद्ध्रुवम् । अतोऽन्यथा चेद्विहितं यतमानो न लप्स्यसे ।।"}, {"c": "1.196", "n": "25", "i": 6312, "v": "एवं विद्वन्नुपादत्स्व मन्त्रिणां साध्वसाधुताम् । दुष्टानां चैव बोद्धव्यमदुष्टानां च भाषितम् ।।"}, {"c": "1.196", "t": "द्रोण उवाच ।"}, {"c": "1.196", "n": "26", "i": 6313, "v": "विद्म ते भावदोषेण यदर्थमिदमुच्यते । दुष्टः पाण्डवहेतोस्त्वं दोषं ख्यापयसे हि नः ।।"}, {"c": "1.196", "n": "27", "i": 6314, "v": "हितं तु परमं कर्ण ब्रवीमि कुरुवर्धनम् । अथ त्वं मन्यसे दुष्टं ब्रूहि यत्परमं हितम् ।।"}, {"c": "1.196", "n": "28", "i": 6315, "v": "अतोऽन्यथा चेत्क्रियते यद्ब्रवीमि परं हितम् । कुरवो विनशिष्यन्ति नचिरेणेति मे मतिः ।।"}, {"c": "1.197", "t": "विदुर उवाच ।"}, {"c": "1.197", "n": "1", "i": 6316, "v": "राजन्निःसंशयं श्रेयो वाच्यस्त्वमसि बान्धवैः । न त्वशुश्रूषमाणेषु वाक्यं संप्रतितिष्ठति ।।"}, {"c": "1.197", "n": "2", "i": 6317, "v": "हितं हि तव तद्वाक्यमुक्तवान्कुरुसत्तमः । भीष्मः शांतनवो राजन्प्रतिगृह्णासि तन्न च ।।"}, {"c": "1.197", "n": "3", "i": 6318, "v": "तथा द्रोणेन बहुधा भाषितं हितमुत्तमम् । तच्च राधासुतः कर्णो मन्यते न हितं तव ।।"}, {"c": "1.197", "n": "4", "i": 6319, "v": "चिन्तयंश्च न पश्यामि राजंस्तव सुहृत्तमम् । आभ्यां पुरुषसिंहाभ्यां यो वा स्यात्प्रज्ञयाधिकः ।।"}, {"c": "1.197", "n": "5", "i": 6320, "v": "इमौ हि वृद्धौ वयसा प्रज्ञया च श्रुतेन च । समौ च त्वयि राजेन्द्र तेषु पाण्डुसुतेषु च ।।"}, {"c": "1.197", "n": "6", "i": 6321, "v": "धर्मे चानवमौ राजन्सत्यतायां च भारत । रामाद्दाशरथेश्चैव गयाच्चैव न संशयः ।।"}, {"c": "1.197", "n": "7", "i": 6322, "v": "न चोक्तवन्तावश्रेयः पुरस्तादपि किंचन । न चाप्यपकृतं किंचिदनयोर्लक्ष्यते त्वयि ।।"}, {"c": "1.197", "n": "8", "i": 6323, "v": "ताविमौ पुरुषव्याघ्रावनागसि नृप त्वयि । न मन्त्रयेतां त्वच्छ्रेयः कथं सत्यपराक्रमौ ।।"}, {"c": "1.197", "n": "9", "i": 6324, "v": "प्रज्ञावन्तौ नरश्रेष्ठावस्मिँल्लोके नराधिप । त्वन्निमित्तमतो नेमौ किंचिज्जिह्मं वदिष्यतः । इति मे नैष्ठिकी बुद्धिर्वर्तते कुरुनन्दन ।।"}, {"c": "1.197", "n": "10", "i": 6325, "v": "न चार्थहेतोर्धर्मज्ञौ वक्ष्यतः पक्षसंश्रितम् । एतद्धि परमं श्रेयो मेनाते तव भारत ।।"}, {"c": "1.197", "n": "11", "i": 6326, "v": "दुर्योधनप्रभृतयः पुत्रा राजन्यथा तव । तथैव पाण्डवेयास्ते पुत्रा राजन्न संशयः ।।"}, {"c": "1.197", "n": "12", "i": 6327, "v": "तेषु चेदहितं किंचिन्मन्त्रयेयुरबुद्धितः । मन्त्रिणस्ते न ते श्रेयः प्रपश्यन्ति विशेषतः ।।"}, {"c": "1.197", "n": "13", "i": 6328, "v": "अथ ते हृदये राजन्विशेषस्तेषु वर्तते । अन्तरस्थं विवृण्वानाः श्रेयः कुर्युर्न ते ध्रुवम् ।।"}, {"c": "1.197", "n": "14", "i": 6329, "v": "एतदर्थमिमौ राजन्महात्मानौ महाद्युती । नोचतुर्विवृतं किंचिन्न ह्येष तव निश्चयः ।।"}, {"c": "1.197", "n": "15", "i": 6330, "v": "यच्चाप्यशक्यतां तेषामाहतुः पुरुषर्षभौ । तत्तथा पुरुषव्याघ्र तव तद्भद्रमस्तु ते ।।"}, {"c": "1.197", "n": "16", "i": 6331, "v": "कथं हि पाण्डवः श्रीमान्सव्यसाची परंतपः । शक्यो विजेतुं संग्रामे राजन्मघवता अपि ।।"}, {"c": "1.197", "n": "17", "i": 6332, "v": "भीमसेनो महाबाहुर्नागायुतबलो महान् । कथं हि युधि शक्येत विजेतुममरैरपि ।।"}, {"c": "1.197", "n": "18", "i": 6333, "v": "तथैव कृतिनौ युद्धे यमौ यमसुताविव । कथं विषहितुं शक्यौ रणे जीवितुमिच्छता ।।"}, {"c": "1.197", "n": "19", "i": 6334, "v": "यस्मिन्धृतिरनुक्रोशः क्षमा सत्यं पराक्रमः । नित्यानि पाण्डवश्रेष्ठे स जीयेत कथं रणे ।।"}, {"c": "1.197", "n": "20", "i": 6335, "v": "येषां पक्षधरो रामो येषां मन्त्री जनार्दनः । किं नु तैरजितं संख्ये येषां पक्षे च सात्यकिः ।।"}, {"c": "1.197", "n": "21", "i": 6336, "v": "द्रुपदः श्वशुरो येषां येषां श्यालाश्च पार्षताः । धृष्टद्युम्नमुखा वीरा भ्रातरो द्रुपदात्मजाः ।।"}, {"c": "1.197", "n": "22", "i": 6337, "v": "सोऽशक्यतां च विज्ञाय तेषामग्रेण भारत । दायाद्यतां च धर्मेण सम्यक्तेषु समाचर ।।"}, {"c": "1.197", "n": "23", "i": 6338, "v": "इदं निर्दिग्धमयशः पुरोचनकृतं महत् । तेषामनुग्रहेणाद्य राजन्प्रक्षालयात्मनः ।।"}, {"c": "1.197", "n": "24", "i": 6339, "v": "द्रुपदोऽपि महान्राजा कृतवैरश्च नः पुरा । तस्य संग्रहणं राजन्स्वपक्षस्य विवर्धनम् ।।"}, {"c": "1.197", "n": "25", "i": 6340, "v": "बलवन्तश्च दाशार्हा बहवश्च विशां पते । यतः कृष्णस्ततस्ते स्युर्यतः कृष्णस्ततो जयः ।।"}, {"c": "1.197", "n": "26", "i": 6341, "v": "यच्च साम्नैव शक्येत कार्यं साधयितुं नृप । को दैवशप्तस्तत्कार्तुं विग्रहेण समाचरेत् ।।"}, {"c": "1.197", "n": "27", "i": 6342, "v": "श्रुत्वा च जीवतः पार्थान्पौरजानपदो जनः । बलवद्दर्शने गृध्नुस्तेषां राजन्कुरु प्रियम् ।।"}, {"c": "1.197", "n": "28", "i": 6343, "v": "दुर्योधनश्च कर्णश्च शकुनिश्चापि सौबलः । अधर्मयुक्ता दुष्प्रज्ञा बाला मैषां वचः कृथाः ।।"}, {"c": "1.197", "n": "29", "i": 6344, "v": "उक्तमेतन्मया राजन्पुरा गुणवतस्तव । दुर्योधनापराधेन प्रजेयं विनशिष्यति ।।"}, {"c": "1.198", "t": "धृतराष्ट्र उवाच ।"}, {"c": "1.198", "n": "1", "i": 6345, "v": "भीष्मः शांतनवो विद्वान्द्रोणश्च भगवानृषिः । हितं परमकं वाक्यं त्वं च सत्यं ब्रवीषि माम् ।।"}, {"c": "1.198", "n": "2", "i": 6346, "v": "यथैव पाण्डोस्ते वीराः कुन्तीपुत्रा महारथाः । तथैव धर्मतः सर्वे मम पुत्रा न संशयः ।।"}, {"c": "1.198", "n": "3", "i": 6347, "v": "यथैव मम पुत्राणामिदं राज्यं विधीयते । तथैव पाण्डुपुत्राणामिदं राज्यं न संशयः ।।"}, {"c": "1.198", "n": "4", "i": 6348, "v": "क्षत्तरानय गच्छैतान्सह मात्रा सुसत्कृतान् । तया च देवरूपिण्या कृष्णया सह भारत ।।"}, {"c": "1.198", "n": "5", "i": 6349, "v": "दिष्ट्या जीवन्ति ते पार्था दिष्ट्या जीवति सा पृथा । दिष्ट्या द्रुपदकन्यां च लब्धवन्तो महारथाः ।।"}, {"c": "1.198", "n": "6", "i": 6350, "v": "दिष्ट्या वर्धामहे सर्वे दिष्ट्या शान्तः पुरोचनः । दिष्ट्या मम परं दुःखमपनीतं महाद्युते ।।"}, {"c": "1.198", "t": "वैशंपायन उवाच ।"}, {"c": "1.198", "n": "7", "i": 6351, "v": "ततो जगाम विदुरो धृतराष्ट्रस्य शासनात् । सकाशं यज्ञसेनस्य पाण्डवानां च भारत ।।"}, {"c": "1.198", "n": "8", "i": 6352, "v": "तत्र गत्वा स धर्मज्ञः सर्वशास्त्रविशारदः । द्रुपदं न्यायतो राजन्संयुक्तमुपतस्थिवान् ।।"}, {"c": "1.198", "n": "9", "i": 6353, "v": "स चापि प्रतिजग्राह धर्मेण विदुरं ततः । चक्रतुश्च यथान्यायं कुशलप्रश्नसंविदम् ।।"}, {"c": "1.198", "n": "10", "i": 6354, "v": "ददर्श पाण्डवांस्तत्र वासुदेवं च भारत । स्नेहात्परिष्वज्य स तान्पप्रच्छानामयं ततः ।।"}, {"c": "1.198", "n": "11", "i": 6355, "v": "तैश्चाप्यमितबुद्धिः स पूजितोऽथ यथाक्रमम् । वचनाद्धृतराष्ट्रस्य स्नेहयुक्तं पुनः पुनः ।।"}, {"c": "1.198", "n": "12", "i": 6356, "v": "पप्रच्छानामयं राजंस्ततस्तान्पाण्डुनन्दनान् । प्रददौ चापि रत्नानि विविधानि वसूनि च ।।"}, {"c": "1.198", "n": "13", "i": 6357, "v": "पाण्डवानां च कुन्त्याश्च द्रौपद्याश्च विशां पते । द्रुपदस्य च पुत्राणां यथा दत्तानि कौरवैः ।।"}, {"c": "1.198", "n": "14", "i": 6358, "v": "प्रोवाच चामितमतिः प्रश्रितं विनयान्वितः । द्रुपदं पाण्डुपुत्राणां संनिधौ केशवस्य च ।।"}, {"c": "1.198", "n": "15", "i": 6359, "v": "राजञ्शृणु सहामात्यः सपुत्रश्च वचो मम । धृतराष्ट्रः सपुत्रस्त्वां सहामात्यः सबान्धवः ।।"}, {"c": "1.198", "n": "16", "i": 6360, "v": "अब्रवीत्कुशलं राजन्प्रीयमाणः पुनः पुनः । प्रीतिमांस्ते दृढं चापि संबन्धेन नराधिप ।।"}, {"c": "1.198", "n": "17", "i": 6361, "v": "तथा भीष्मः शांतनवः कौरवैः सह सर्वशः । कुशलं त्वां महाप्राज्ञः सर्वतः परिपृच्छति ।।"}, {"c": "1.198", "n": "18", "i": 6362, "v": "भारद्वाजो महेष्वासो द्रोणः प्रियसखस्तव । समाश्लेषमुपेत्य त्वां कुशलं परिपृच्छति ।।"}, {"c": "1.198", "n": "19", "i": 6363, "v": "धृतराष्ट्रश्च पाञ्चाल्य त्वया संबन्धमीयिवान् । कृतार्थं मन्यतेऽऽत्मानं तथा सर्वेऽपि कौरवाः ।।"}, {"c": "1.198", "n": "20", "i": 6364, "v": "न तथा राज्यसंप्राप्तिस्तेषां प्रीतिकरी मता । यथा संबन्धकं प्राप्य यज्ञसेन त्वया सह ।।"}, {"c": "1.198", "n": "21", "i": 6365, "v": "एतद्विदित्वा तु भवान्प्रस्थापयतु पाण्डवान् । द्रष्टुं हि पाण्डुदायादांस्त्वरन्ते कुरवो भृशम् ।।"}, {"c": "1.198", "n": "22", "i": 6366, "v": "विप्रोषिता दीर्घकालमिमे चापि नरर्षभाः । उत्सुका नगरं द्रष्टुं भविष्यन्ति पृथा तथा ।।"}, {"c": "1.198", "n": "23", "i": 6367, "v": "कृष्णामपि च पाञ्चालीं सर्वाः कुरुवरस्त्रियः । द्रष्टुकामाः प्रतीक्षन्ते पुरं च विषयं च नः ।।"}, {"c": "1.198", "n": "24", "i": 6368, "v": "स भवान्पाण्डुपुत्राणामाज्ञापयतु माचिरम् । गमनं सहदाराणामेतदागमनं मम ।।"}, {"c": "1.198", "n": "25", "i": 6369, "v": "विसृष्टेषु त्वया राजन्पाण्डवेषु महात्मसु । ततोऽहं प्रेषयिष्यामि धृतराष्ट्रस्य शीघ्रगान् । आगमिष्यन्ति कौन्तेयाः कुन्ती च सह कृष्णया ।।"}, {"c": "1.199", "t": "द्रुपद उवाच ।"}, {"c": "1.199", "n": "1", "i": 6370, "v": "एवमेतन्महाप्राज्ञ यथात्थ विदुराद्य माम् । ममापि परमो हर्षः संबन्धेऽस्मिन्कृते विभो ।।"}, {"c": "1.199", "n": "2", "i": 6371, "v": "गमनं चापि युक्तं स्याद्गृहमेषां महात्मनाम् । न तु तावन्मया युक्तमेतद्वक्तुं स्वयं गिरा ।।"}, {"c": "1.199", "n": "3", "i": 6372, "v": "यदा तु मन्यते वीरः कुन्तीपुत्रो युधिष्ठिरः । भीमसेनार्जुनौ चैव यमौ च पुरुषर्षभौ ।।"}, {"c": "1.199", "n": "4", "i": 6373, "v": "रामकृष्णौ च धर्मज्ञौ तदा गच्छन्तु पाण्डवाः । एतौ हि पुरुषव्याघ्रावेषां प्रियहिते रतौ ।।"}, {"c": "1.199", "t": "युधिष्ठिर उवाच ।"}, {"c": "1.199", "n": "5", "i": 6374, "v": "परवन्तो वयं राजंस्त्वयि सर्वे सहानुगाः । यथा वक्ष्यसि नः प्रीत्या करिष्यामस्तथा वयम् ।।"}, {"c": "1.199", "t": "वैशंपायन उवाच ।"}, {"c": "1.199", "n": "6", "i": 6375, "v": "ततोऽब्रवीद्वासुदेवो गमनं मम रोचते । यथा वा मन्यते राजा द्रुपदः सर्वधर्मवित् ।।"}, {"c": "1.199", "t": "द्रुपद उवाच ।"}, {"c": "1.199", "n": "7", "i": 6376, "v": "यथैव मन्यते वीरो दाशार्हः पुरुषोत्तमः । प्राप्तकालं महाबाहुः सा बुद्धिर्निश्चिता मम ।।"}, {"c": "1.199", "n": "8", "i": 6377, "v": "यथैव हि महाभागाः कौन्तेया मम सांप्रतम् । तथैव वासुदेवस्य पाण्डुपुत्रा न संशयः ।।"}, {"c": "1.199", "n": "9", "i": 6378, "v": "न तद्ध्यायति कौन्तेयो धर्मपुत्रो युधिष्ठिरः । यदेषां पुरुषव्याघ्रः श्रेयो ध्यायति केशवः ।।"}, {"c": "1.199", "t": "वैशंपायन उवाच ।"}, {"c": "1.199", "n": "10", "i": 6379, "v": "ततस्ते समनुज्ञाता द्रुपदेन महात्मना । पाण्डवाश्चैव कृष्णश्च विदुरश्च महामतिः ।।"}, {"c": "1.199", "n": "11", "i": 6380, "v": "आदाय द्रौपदीं कृष्णां कुन्तीं चैव यशस्विनीम् । सविहारं सुखं जग्मुर्नगरं नागसाह्वयम् ।।"}, {"c": "1.199", "n": "12", "i": 6381, "v": "श्रुत्वा चोपस्थितान्वीरान्धृतराष्ट्रोऽपि कौरवः । प्रतिग्रहाय पाण्डूनां प्रेषयामास कौरवान् ।।"}, {"c": "1.199", "n": "13", "i": 6382, "v": "विकर्णं च महेष्वासं चित्रसेनं च भारत । द्रोणं च परमेष्वासं गौतमं कृपमेव च ।।"}, {"c": "1.199", "n": "14", "i": 6383, "v": "तैस्ते परिवृता वीराः शोभमाना महारथाः । नगरं हास्तिनपुरं शनैः प्रविविशुस्तदा ।।"}, {"c": "1.199", "n": "15", "i": 6384, "v": "कौतूहलेन नगरं दीर्यमाणमिवाभवत् । यत्र ते पुरुषव्याघ्राः शोकदुःखविनाशनाः ।।"}, {"c": "1.199", "n": "16", "i": 6385, "v": "तत उच्चावचा वाचः प्रियाः प्रियचिकीर्षुभिः । उदीरिता अशृण्वंस्ते पाण्डवा हृदयंगमाः ।।"}, {"c": "1.199", "n": "17", "i": 6386, "v": "अयं स पुरुषव्याघ्रः पुनरायाति धर्मवित् । यो नः स्वानिव दायादान्धर्मेण परिरक्षति ।।"}, {"c": "1.199", "n": "18", "i": 6387, "v": "अद्य पाण्डुर्महाराजो वनादिव वनप्रियः । आगतः प्रियमस्माकं चिकीर्षुर्नात्र संशयः ।।"}, {"c": "1.199", "n": "19", "i": 6388, "v": "किं नु नाद्य कृतं तावत्सर्वेषां नः परं प्रियम् । यन्नः कुन्तीसुता वीरा भर्तारः पुनरागताः ।।"}, {"c": "1.199", "n": "20", "i": 6389, "v": "यदि दत्तं यदि हुतं विद्यते यदि नस्तपः । तेन तिष्ठन्तु नगरे पाण्डवाः शरदां शतम् ।।"}, {"c": "1.199", "n": "21", "i": 6390, "v": "ततस्ते धृतराष्ट्रस्य भीष्मस्य च महात्मनः । अन्येषां च तदर्हाणां चक्रुः पादाभिवन्दनम् ।।"}, {"c": "1.199", "n": "22", "i": 6391, "v": "कृत्वा तु कुशलप्रश्नं सर्वेण नगरेण ते । समाविशन्त वेश्मानि धृतराष्ट्रस्य शासनात् ।।"}, {"c": "1.199", "n": "23", "i": 6392, "v": "विश्रान्तास्ते महात्मानः कंचित्कालं महाबलाः । आहूता धृतराष्ट्रेण राज्ञा शांतनवेन च ।।"}, {"c": "1.199", "t": "धृतराष्ट्र उवाच ।"}, {"c": "1.199", "n": "24", "i": 6393, "v": "भ्रातृभिः सह कौन्तेय निबोधेदं वचो मम । पुनर्वो विग्रहो मा भूत्खाण्डवप्रस्थमाविश ।।"}, {"c": "1.199", "n": "25", "i": 6394, "v": "न च वो वसतस्तत्र कश्चिच्छक्तः प्रबाधितुम् । संरक्ष्यमाणान्पार्थेन त्रिदशानिव वज्रिणा । अर्धं राज्यस्य संप्राप्य खाण्डवप्रस्थमाविश ।।"}, {"c": "1.199", "t": "वैशंपायन उवाच ।"}, {"c": "1.199", "n": "26", "i": 6395, "v": "प्रतिगृह्य तु तद्वाक्यं नृपं सर्वे प्रणम्य च । प्रतस्थिरे ततो घोरं वनं तन्मनुजर्षभाः । अर्धं राज्यस्य संप्राप्य खाण्डवप्रस्थमाविशन् ।।"}, {"c": "1.199", "n": "27", "i": 6396, "v": "ततस्ते पाण्डवास्तत्र गत्वा कृष्णपुरोगमाः । मण्डयां चक्रिरे तद्वै पुरं स्वर्गवदच्युताः ।।"}, {"c": "1.199", "n": "28", "i": 6397, "v": "ततः पुण्ये शिवे देशे शान्तिं कृत्वा महारथाः । नगरं मापयामासुर्द्वैपायनपुरोगमाः ।।"}, {"c": "1.199", "n": "29", "i": 6398, "v": "सागरप्रतिरूपाभिः परिखाभिरलंकृतम् । प्राकारेण च संपन्नं दिवमावृत्य तिष्ठता ।।"}, {"c": "1.199", "n": "30", "i": 6399, "v": "पाण्डुराभ्रप्रकाशेन हिमराशिनिभेन च । शुशुभे तत्पुरश्रेष्ठं नागैर्भोगवती यथा ।।"}, {"c": "1.199", "n": "31", "i": 6400, "v": "द्विपक्षगरुडप्रख्यैर्द्वारैर्घोरप्रदर्शनैः । गुप्तमभ्रचयप्रख्यैर्गोपुरैर्मन्दरोपमैः ।।"}, {"c": "1.199", "n": "32", "i": 6401, "v": "विविधैरतिनिर्विद्धैः शस्त्रोपेतैः सुसंवृतैः । शक्तिभिश्चावृतं तद्धि द्विजिह्वैरिव पन्नगैः । तल्पैश्चाभ्यासिकैर्युक्तं शुशुभे योधरक्षितम् ।।"}, {"c": "1.199", "n": "33", "i": 6402, "v": "तीक्ष्णाङ्कुशशतघ्नीभिर्यन्त्रजालैश्च शोभितम् । आयसैश्च महाचक्रैः शुशुभे तत्पुरोत्तमम् ।।"}, {"c": "1.199", "n": "34", "i": 6403, "v": "सुविभक्तमहारथ्यं देवताबाधवर्जितम् । विरोचमानं विविधैः पाण्डुरैर्भवनोत्तमैः ।।"}, {"c": "1.199", "n": "35", "i": 6404, "v": "तत्त्रिविष्टपसंकाशमिन्द्रप्रस्थं व्यरोचत । मेघवृन्दमिवाकाशे वृद्धं विद्युत्समावृतम् ।।"}, {"c": "1.199", "n": "36", "i": 6405, "v": "तत्र रम्ये शुभे देशे कौरव्यस्य निवेशनम् । शुशुभे धनसंपूर्णं धनाध्यक्षक्षयोपमम् ।।"}, {"c": "1.199", "n": "37", "i": 6406, "v": "तत्रागच्छन्द्विजा राजन्सर्ववेदविदां वराः । निवासं रोचयन्ति स्म सर्वभाषाविदस्तथा ।।"}, {"c": "1.199", "n": "38", "i": 6407, "v": "वणिजश्चाभ्ययुस्तत्र देशे दिग्भ्यो धनार्थिनः । सर्वशिल्पविदश्चैव वासायाभ्यागमंस्तदा ।।"}, {"c": "1.199", "n": "39", "i": 6408, "v": "उद्यानानि च रम्याणि नगरस्य समन्ततः । आम्रैराम्रातकैर्नीपैरशोकैश्चम्पकैस्तथा ।।"}, {"c": "1.199", "n": "40", "i": 6409, "v": "पुंनागैर्नागपुष्पैश्च लकुचैः पनसैस्तथा । शालतालकदम्बैश्च बकुलैश्च सकेतकैः ।।"}, {"c": "1.199", "n": "41", "i": 6410, "v": "मनोहरैः पुष्पितैश्च फलभारावनामितैः । प्राचीनामलकैर्लोध्रैरङ्कोलैश्च सुपुष्पितैः ।।"}, {"c": "1.199", "n": "42", "i": 6411, "v": "जम्बूभिः पाटलाभिश्च कुब्जकैरतिमुक्तकैः । करवीरैः पारिजातैरन्यैश्च विविधैर्द्रुमैः ।।"}, {"c": "1.199", "n": "43", "i": 6412, "v": "नित्यपुष्पफलोपेतैर्नानाद्विजगणायुतम् । मत्तबर्हिणसंघुष्टं कोकिलैश्च सदामदैः ।।"}, {"c": "1.199", "n": "44", "i": 6413, "v": "गृहैरादर्शविमलैर्विविधैश्च लतागृहैः । मनोहरैश्चित्रगृहैस्तथा जगतिपर्वतैः । वापीभिर्विविधाभिश्च पूर्णाभिः परमाम्भसा ।।"}, {"c": "1.199", "n": "45", "i": 6414, "v": "सरोभिरतिरम्यैश्च पद्मोत्पलसुगन्धिभिः । हंसकारण्डवयुतैश्चक्रवाकोपशोभितैः ।।"}, {"c": "1.199", "n": "46", "i": 6415, "v": "रम्याश्च विविधास्तत्र पुष्करिण्यो वनावृताः । तडागानि च रम्याणि बृहन्ति च महान्ति च ।।"}, {"c": "1.199", "n": "47", "i": 6416, "v": "तेषां पुण्यजनोपेतं राष्ट्रमावसतां महत् । पाण्डवानां महाराज शश्वत्प्रीतिरवर्धत ।।"}, {"c": "1.199", "n": "48", "i": 6417, "v": "तत्र भीष्मेण राज्ञा च धर्मप्रणयने कृते । पाण्डवाः समपद्यन्त खाण्डवप्रस्थवासिनः ।।"}, {"c": "1.199", "n": "49", "i": 6418, "v": "पञ्चभिस्तैर्महेष्वासैरिन्द्रकल्पैः समन्वितम् । शुशुभे तत्पुरश्रेष्ठं नागैर्भोगवती यथा ।।"}, {"c": "1.199", "n": "50", "i": 6419, "v": "तान्निवेश्य ततो वीरो रामेण सह केशवः । ययौ द्वारवतीं राजन्पाण्डवानुमते तदा ।।"}, {"c": "1.200", "t": "जनमेजय उवाच ।"}, {"c": "1.200", "n": "1", "i": 6420, "v": "एवं संप्राप्य राज्यं तदिन्द्रप्रस्थे तपोधन । अत ऊर्ध्वं महात्मानः किमकुर्वन्त पाण्डवाः ।।"}, {"c": "1.200", "n": "2", "i": 6421, "v": "सर्व एव महात्मानः पूर्वे मम पितामहाः । द्रौपदी धर्मपत्नी च कथं तानन्ववर्तत ।।"}, {"c": "1.200", "n": "3", "i": 6422, "v": "कथं वा पञ्च कृष्णायामेकस्यां ते नराधिपाः । वर्तमाना महाभागा नाभिद्यन्त परस्परम् ।।"}, {"c": "1.200", "n": "4", "i": 6423, "v": "श्रोतुमिच्छाम्यहं सर्वं विस्तरेण तपोधन । तेषां चेष्टितमन्योन्यं युक्तानां कृष्णया तया ।।"}, {"c": "1.200", "t": "वैशंपायन उवाच ।"}, {"c": "1.200", "n": "5", "i": 6424, "v": "धृतराष्ट्राभ्यनुज्ञाताः कृष्णया सह पाण्डवाः । रेमिरे पुरुषव्याघ्राः प्राप्तराज्याः परंतपाः ।।"}, {"c": "1.200", "n": "6", "i": 6425, "v": "प्राप्य राज्यं महातेजाः सत्यसंधो युधिष्ठिरः । पालयामास धर्मेण पृथिवीं भ्रातृभिः सह ।।"}, {"c": "1.200", "n": "7", "i": 6426, "v": "जितारयो महाप्राज्ञाः सत्यधर्मपरायणाः । मुदं परमिकां प्राप्तास्तत्रोषुः पाण्डुनन्दनाः ।।"}, {"c": "1.200", "n": "8", "i": 6427, "v": "कुर्वाणाः पौरकार्याणि सर्वाणि पुरुषर्षभाः । आसां चक्रुर्महार्हेषु पार्थिवेष्वासनेषु च ।।"}, {"c": "1.200", "n": "9", "i": 6428, "v": "अथ तेषूपविष्टेषु सर्वेष्वेव महात्मसु । नारदस्त्वथ देवर्षिराजगाम यदृच्छया । आसनं रुचिरं तस्मै प्रददौ स्वं युधिष्ठिरः ।।"}, {"c": "1.200", "n": "10", "i": 6429, "v": "देवर्षेरुपविष्टस्य स्वयमर्घ्यं यथाविधि । प्रादाद्युधिष्ठिरो धीमान्राज्यं चास्मै न्यवेदयत् ।।"}, {"c": "1.200", "n": "11", "i": 6430, "v": "प्रतिगृह्य तु तां पूजामृषिः प्रीतमनाभवत् । आशीर्भिर्वर्धयित्वा तु तमुवाचास्यतामिति ।।"}, {"c": "1.200", "n": "12", "i": 6431, "v": "निषसादाभ्यनुज्ञातस्ततो राजा युधिष्ठिरः । प्रेषयामास कृष्णायै भगवन्तमुपस्थितम् ।।"}, {"c": "1.200", "n": "13", "i": 6432, "v": "श्रुत्वैव द्रौपदी चापि शुचिर्भूत्वा समाहिता । जगाम तत्र यत्रास्ते नारदः पाण्डवैः सह ।।"}, {"c": "1.200", "n": "14", "i": 6433, "v": "तस्याभिवाद्य चरणौ देवर्षेर्धर्मचारिणी । कृताञ्जलिः सुसंवीता स्थिताथ द्रुपदात्मजा ।।"}, {"c": "1.200", "n": "15", "i": 6434, "v": "तस्याश्चापि स धर्मात्मा सत्यवागृषिसत्तमः । आशिषो विविधाः प्रोच्य राजपुत्र्यास्तु नारदः । गम्यतामिति होवाच भगवांस्तामनिन्दिताम् ।।"}, {"c": "1.200", "n": "16", "i": 6435, "v": "गतायामथ कृष्णायां युधिष्ठिरपुरोगमान् । विविक्ते पाण्डवान्सर्वानुवाच भगवानृषिः ।।"}, {"c": "1.200", "n": "17", "i": 6436, "v": "पाञ्चाली भवतामेका धर्मपत्नी यशस्विनी । यथा वो नात्र भेदः स्यात्तथा नीतिर्विधीयताम् ।।"}, {"c": "1.200", "n": "18", "i": 6437, "v": "सुन्दोपसुन्दावसुरौ भ्रातरौ सहितावुभौ । आस्तामवध्यावन्येषां त्रिषु लोकेषु विश्रुतौ ।।"}, {"c": "1.200", "n": "19", "i": 6438, "v": "एकराज्यावेकगृहावेकशय्यासनाशनौ । तिलोत्तमायास्तौ हेतोरन्योन्यमभिजघ्नतुः ।।"}, {"c": "1.200", "n": "20", "i": 6439, "v": "रक्ष्यतां सौहृदं तस्मादन्योन्यप्रतिभाविकम् । यथा वो नात्र भेदः स्यात्तत्कुरुष्व युधिष्ठिर ।।"}, {"c": "1.200", "t": "युधिष्ठिर उवाच ।"}, {"c": "1.200", "n": "21", "i": 6440, "v": "सुन्दोपसुन्दावसुरौ कस्य पुत्रौ महामुने । उत्पन्नश्च कथं भेदः कथं चान्योन्यमघ्नताम् ।।"}, {"c": "1.200", "n": "22", "i": 6441, "v": "अप्सरा देवकन्या वा कस्य चैषा तिलोत्तमा । यस्याः कामेन संमत्तौ जघ्नतुस्तौ परस्परम् ।।"}, {"c": "1.200", "n": "23", "i": 6442, "v": "एतत्सर्वं यथावृत्तं विस्तरेण तपोधन । श्रोतुमिच्छामहे विप्र परं कौतूहलं हि नः ।।"}, {"c": "1.201", "t": "नारद उवाच ।"}, {"c": "1.201", "n": "1", "i": 6443, "v": "शृणु मे विस्तरेणेममितिहासं पुरातनम् । भ्रातृभीः सहितः पार्थ यथावृत्तं युधिष्ठिर ।।"}, {"c": "1.201", "n": "2", "i": 6444, "v": "महासुरस्यान्ववाये हिरण्यकशिपोः पुरा । निकुम्भो नाम दैत्येन्द्रस्तेजस्वी बलवानभूत् ।।"}, {"c": "1.201", "n": "3", "i": 6445, "v": "तस्य पुत्रौ महावीर्यौ जातौ भीमपराक्रमौ । सहान्योन्येन भुञ्जाते विनान्योन्यं न गच्छतः ।।"}, {"c": "1.201", "n": "4", "i": 6446, "v": "अन्योन्यस्य प्रियकरावन्योन्यस्य प्रियंवदौ । एकशीलसमाचारौ द्विधैवैकं यथा कृतौ ।।"}, {"c": "1.201", "n": "5", "i": 6447, "v": "तौ विवृद्धौ महावीर्यौ कार्येष्वप्येकनिश्चयौ । त्रैलोक्यविजयार्थाय समास्थायैकनिश्चयम् ।।"}, {"c": "1.201", "n": "6", "i": 6448, "v": "कृत्वा दीक्षां गतौ विन्ध्यं तत्रोग्रं तेपतुस्तपः । तौ तु दीर्घेण कालेन तपोयुक्तौ बभूवतुः ।।"}, {"c": "1.201", "n": "7", "i": 6449, "v": "क्षुत्पिपासापरिश्रान्तौ जटावल्कलधारिणौ । मलोपचितसर्वाङ्गौ वायुभक्षौ बभूवतुः ।।"}, {"c": "1.201", "n": "8", "i": 6450, "v": "आत्ममांसानि जुह्वन्तौ पादाङ्गुष्ठाग्रधिष्ठितौ । ऊर्ध्वबाहू चानिमिषौ दीर्घकालं धृतव्रतौ ।।"}, {"c": "1.201", "n": "9", "i": 6451, "v": "तयोस्तपःप्रभावेण दीर्घकालं प्रतापितः । धूमं प्रमुमुचे विन्ध्यस्तदद्भुतमिवाभवत् ।।"}, {"c": "1.201", "n": "10", "i": 6452, "v": "ततो देवाभवन्भीता उग्रं दृष्ट्वा तयोस्तपः । तपोविघातार्थमथो देवा विघ्नानि चक्रिरे ।।"}, {"c": "1.201", "n": "11", "i": 6453, "v": "रत्नैः प्रलोभयामासुः स्त्रीभिश्चोभौ पुनः पुनः । न च तौ चक्रतुर्भङ्गं व्रतस्य सुमहाव्रतौ ।।"}, {"c": "1.201", "n": "12", "i": 6454, "v": "अथ मायां पुनर्देवास्तयोश्चक्रुर्महात्मनोः । भगिन्यो मातरो भार्यास्तयोः परिजनस्तथा ।।"}, {"c": "1.201", "n": "13", "i": 6455, "v": "परिपात्यमाना वित्रस्ताः शूलहस्तेन रक्षसा । स्रस्ताभरणकेशान्ता एकान्तभ्रष्टवाससः ।।"}, {"c": "1.201", "n": "14", "i": 6456, "v": "अभिधाव्य ततः सर्वास्तौ त्राहीति विचुक्रुशुः । न च तौ चक्रतुर्भङ्गं व्रतस्य सुमहाव्रतौ ।।"}, {"c": "1.201", "n": "15", "i": 6457, "v": "यदा क्षोभं नोपयाति नार्तिमन्यतरस्तयोः । ततः स्त्रियस्ता भूतं च सर्वमन्तरधीयत ।।"}, {"c": "1.201", "n": "16", "i": 6458, "v": "ततः पितामहः साक्षादभिगम्य महासुरौ । वरेण छन्दयामास सर्वलोकपितामहः ।।"}, {"c": "1.201", "n": "17", "i": 6459, "v": "ततः सुन्दोपसुन्दौ तौ भ्रातरौ दृढविक्रमौ । दृष्ट्वा पितामहं देवं तस्थतुः प्राञ्जली तदा ।।"}, {"c": "1.201", "n": "18", "i": 6460, "v": "ऊचतुश्च प्रभुं देवं ततस्तौ सहितौ तदा । आवयोस्तपसानेन यदि प्रीतः पितामहः ।।"}, {"c": "1.201", "n": "19", "i": 6461, "v": "मायाविदावस्त्रविदौ बलिनौ कामरूपिणौ । उभावप्यमरौ स्यावः प्रसन्नो यदि नौ प्रभुः ।।"}, {"c": "1.201", "t": "पितामह उवाच ।"}, {"c": "1.201", "n": "20", "i": 6462, "v": "ऋतेऽमरत्वमन्यद्वां सर्वमुक्तं भविष्यति । अन्यद्वृणीतां मृत्योश्च विधानममरैः समम् ।।"}, {"c": "1.201", "n": "21", "i": 6463, "v": "करिष्यावेदमिति यन्महदभ्युत्थितं तपः । युवयोर्हेतुनानेन नामरत्वं विधीयते ।।"}, {"c": "1.201", "n": "22", "i": 6464, "v": "त्रैलोक्यविजयार्थाय भवद्भ्यामास्थितं तपः । हेतुनानेन दैत्येन्द्रौ न वां कामं करोम्यहम् ।।"}, {"c": "1.201", "t": "सुन्दोपसुन्दावूचतुः ।"}, {"c": "1.201", "n": "23", "i": 6465, "v": "त्रिषु लोकेषु यद्भूतं किंचित्स्थावरजङ्गमम् । सर्वस्मान्नौ भयं न स्यादृतेऽन्योन्यं पितामह ।।"}, {"c": "1.201", "t": "पितामह उवाच ।"}, {"c": "1.201", "n": "24", "i": 6466, "v": "यत्प्रार्थितं यथोक्तं च काममेतद्ददानि वाम् । मृत्योर्विधानमेतच्च यथावद्वां भविष्यति ।।"}, {"c": "1.201", "t": "नारद उवाच ।"}, {"c": "1.201", "n": "25", "i": 6467, "v": "ततः पितामहो दत्त्वा वरमेतत्तदा तयोः । निवर्त्य तपसस्तौ च ब्रह्मलोकं जगाम ह ।।"}, {"c": "1.201", "n": "26", "i": 6468, "v": "लब्ध्वा वराणि सर्वाणि दैत्येन्द्रावपि तावुभौ । अवध्यौ सर्वलोकस्य स्वमेव भवनं गतौ ।।"}, {"c": "1.201", "n": "27", "i": 6469, "v": "तौ तु लब्धवरौ दृष्ट्वा कृतकामौ महासुरौ । सर्वः सुहृज्जनस्ताभ्यां प्रमोदमुपजग्मिवान् ।।"}, {"c": "1.201", "n": "28", "i": 6470, "v": "ततस्तौ तु जटा हित्वा मौलिनौ संबभूवतुः । महार्हाभरणोपेतौ विरजोम्बरधारिणौ ।।"}, {"c": "1.201", "n": "29", "i": 6471, "v": "अकालकौमुदीं चैव चक्रतुः सार्वकामिकीम् । दैत्येन्द्रौ परमप्रीतौ तयोश्चैव सुहृज्जनः ।।"}, {"c": "1.201", "n": "30", "i": 6472, "v": "भक्ष्यतां भुज्यतां नित्यं रम्यतां गीयतामिति । पीयतां दीयतां चेति वाच आसन्गृहे गृहे ।।"}, {"c": "1.201", "n": "31", "i": 6473, "v": "तत्र तत्र महापानैरुत्कृष्टतलनादितैः । हृष्टं प्रमुदितं सर्वं दैत्यानामभवत्पुरम् ।।"}, {"c": "1.201", "n": "32", "i": 6474, "v": "तैस्तैर्विहारैर्बहुभिर्दैत्यानां कामरूपिणाम् । समाः संक्रीडतां तेषामहरेकमिवाभवत् ।।"}, {"c": "1.202", "t": "नारद उवाच ।"}, {"c": "1.202", "n": "1", "i": 6475, "v": "उत्सवे वृत्तमात्रे तु त्रैलोक्याकाङ्क्षिणावुभौ । मन्त्रयित्वा ततः सेनां तावाज्ञापयतां तदा ।।"}, {"c": "1.202", "n": "2", "i": 6476, "v": "सुहृद्भिरभ्यनुज्ञातौ दैत्यवृद्धैश्च मन्त्रिभिः । कृत्वा प्रास्थानिकं रात्रौ मघासु ययतुस्तदा ।।"}, {"c": "1.202", "n": "3", "i": 6477, "v": "गदापट्टिशधारिण्या शूलमुद्गरहस्तया । प्रस्थितौ सहधर्मिण्या महत्या दैत्यसेनया ।।"}, {"c": "1.202", "n": "4", "i": 6478, "v": "मङ्गलैः स्तुतिभिश्चापि विजयप्रतिसंहितैः । चारणैः स्तूयमानौ तु जग्मतुः परया मुदा ।।"}, {"c": "1.202", "n": "5", "i": 6479, "v": "तावन्तरिक्षमुत्पत्य दैत्यौ कामगमावुभौ । देवानामेव भवनं जग्मतुर्युद्धदुर्मदौ ।।"}, {"c": "1.202", "n": "6", "i": 6480, "v": "तयोरागमनं ज्ञात्वा वरदानं च तत्प्रभोः । हित्वा त्रिविष्टपं जग्मुर्ब्रह्मलोकं ततः सुराः ।।"}, {"c": "1.202", "n": "7", "i": 6481, "v": "ताविन्द्रलोकं निर्जित्य यक्षरक्षोगणांस्तथा । खेचराण्यपि भूतानि जिग्यतुस्तीव्रविक्रमौ ।।"}, {"c": "1.202", "n": "8", "i": 6482, "v": "अन्तर्भूमिगतान्नागाञ्जित्वा तौ च महासुरौ । समुद्रवासिनः सर्वान्म्लेच्छजातीन्विजिग्यतुः ।।"}, {"c": "1.202", "n": "9", "i": 6483, "v": "ततः सर्वां महीं जेतुमारब्धावुग्रशासनौ । सैनिकांश्च समाहूय सुतीक्ष्णां वाचमूचतुः ।।"}, {"c": "1.202", "n": "10", "i": 6484, "v": "राजर्षयो महायज्ञैर्हव्यकव्यैर्द्विजातयः । तेजो बलं च देवानां वर्धयन्ति श्रियं तथा ।।"}, {"c": "1.202", "n": "11", "i": 6485, "v": "तेषामेवं प्रवृद्धानां सर्वेषामसुरद्विषाम् । संभूय सर्वैरस्माभिः कार्यः सर्वात्मना वधः ।।"}, {"c": "1.202", "n": "12", "i": 6486, "v": "एवं सर्वान्समादिश्य पूर्वतीरे महोदधेः । क्रूरां मतिं समास्थाय जग्मतुः सर्वतोमुखम् ।।"}, {"c": "1.202", "n": "13", "i": 6487, "v": "यज्ञैर्यजन्ते ये केचिद्याजयन्ति च ये द्विजाः । तान्सर्वान्प्रसभं दृष्ट्वा बलिनौ जघ्नतुस्तदा ।।"}, {"c": "1.202", "n": "14", "i": 6488, "v": "आश्रमेष्वग्निहोत्राणि ऋषीणां भावितात्मनाम् । गृहीत्वा प्रक्षिपन्त्यप्सु विश्रब्धाः सैनिकास्तयोः ।।"}, {"c": "1.202", "n": "15", "i": 6489, "v": "तपोधनैश्च ये शापाः क्रुद्धैरुक्ता महात्मभिः । नाक्रामन्ति तयोस्तेऽपि वरदानेन जृम्भतोः ।।"}, {"c": "1.202", "n": "16", "i": 6490, "v": "नाक्रामन्ति यदा शापा बाणा मुक्ताः शिलास्विव । नियमांस्तदा परित्यज्य व्यद्रवन्त द्विजातयः ।।"}, {"c": "1.202", "n": "17", "i": 6491, "v": "पृथिव्यां ये तपःसिद्धा दान्ताः शमपरायणाः । तयोर्भयाद्दुद्रुवुस्ते वैनतेयादिवोरगाः ।।"}, {"c": "1.202", "n": "18", "i": 6492, "v": "मथितैराश्रमैर्भग्नैर्विकीर्णकलशस्रुवैः । शून्यमासीज्जगत्सर्वं कालेनेव हतं यथा ।।"}, {"c": "1.202", "n": "19", "i": 6493, "v": "राजर्षिभिरदृश्यद्भिरृषिभिश्च महासुरौ । उभौ विनिश्चयं कृत्वा विकुर्वाते वधैषिणौ ।।"}, {"c": "1.202", "n": "20", "i": 6494, "v": "प्रभिन्नकरटौ मत्तौ भूत्वा कुञ्जररूपिणौ । संलीनानपि दुर्गेषु निन्यतुर्यमसादनम् ।।"}, {"c": "1.202", "n": "21", "i": 6495, "v": "सिंहौ भूत्वा पुनर्व्याघ्रौ पुनश्चान्तर्हितावुभौ । तैस्तैरुपायैस्तौ क्रूरावृषीन्दृष्ट्वा निजघ्नतुः ।।"}, {"c": "1.202", "n": "22", "i": 6496, "v": "निवृत्तयज्ञस्वाध्याया प्रणष्टनृपतिद्विजा । उत्सन्नोत्सवयज्ञा च बभूव वसुधा तदा ।।"}, {"c": "1.202", "n": "23", "i": 6497, "v": "हाहाभूता भयार्ता च निवृत्तविपणापणा । निवृत्तदेवकार्या च पुण्योद्वाहविवर्जिता ।।"}, {"c": "1.202", "n": "24", "i": 6498, "v": "निवृत्तकृषिगोरक्षा विध्वस्तनगराश्रमा । अस्थिकङ्कालसंकीर्णा भूर्बभूवोग्रदर्शना ।।"}, {"c": "1.202", "n": "25", "i": 6499, "v": "निवृत्तपितृकार्यं च निर्वषट्कारमङ्गलम् । जगत्प्रतिभयाकारं दुष्प्रेक्ष्यमभवत्तदा ।।"}, {"c": "1.202", "n": "26", "i": 6500, "v": "चन्द्रादित्यौ ग्रहास्तारा नक्षत्राणि दिवौकसः । जग्मुर्विषादं तत्कर्म दृष्ट्वा सुन्दोपसुन्दयोः ।।"}, {"c": "1.202", "n": "27", "i": 6501, "v": "एवं सर्वा दिशो दैत्यौ जित्वा क्रूरेण कर्मणा । निःसपत्नौ कुरुक्षेत्रे निवेशमभिचक्रतुः ।।"}, {"c": "1.203", "t": "नारद उवाच ।"}, {"c": "1.203", "n": "1", "i": 6502, "v": "ततो देवर्षयः सर्वे सिद्धाश्च परमर्षयः । जग्मुस्तदा परामार्तिं दृष्ट्वा तत्कदनं महत् ।।"}, {"c": "1.203", "n": "2", "i": 6503, "v": "तेऽभिजग्मुर्जितक्रोधा जितात्मानो जितेन्द्रियाः । पितामहस्य भवनं जगतः कृपया तदा ।।"}, {"c": "1.203", "n": "3", "i": 6504, "v": "ततो ददृशुरासीनं सह देवैः पितामहम् । सिद्धैर्ब्रह्मर्षिभिश्चैव समन्तात्परिवारितम् ।।"}, {"c": "1.203", "n": "4", "i": 6505, "v": "तत्र देवो महादेवस्तत्राग्निर्वायुना सह । चन्द्रादित्यौ च धर्मश्च परमेष्ठी तथा बुधः ।।"}, {"c": "1.203", "n": "5", "i": 6506, "v": "वैखानसा वालखिल्या वानप्रस्था मरीचिपाः । अजाश्चैवाविमूढाश्च तेजोगर्भास्तपस्विनः । ऋषयः सर्व एवैते पितामहमुपासते ।।"}, {"c": "1.203", "n": "6", "i": 6507, "v": "ततोऽभिगम्य सहिताः सर्व एव महर्षयः । सुन्दोपसुन्दयोः कर्म सर्वमेव शशंसिरे ।।"}, {"c": "1.203", "n": "7", "i": 6508, "v": "यथाकृतं यथा चैव कृतं येन क्रमेण च । न्यवेदयंस्ततः सर्वमखिलेन पितामहे ।।"}, {"c": "1.203", "n": "8", "i": 6509, "v": "ततो देवगणाः सर्वे ते चैव परमर्षयः । तमेवार्थं पुरस्कृत्य पितामहमचोदयन् ।।"}, {"c": "1.203", "n": "9", "i": 6510, "v": "ततः पितामहः श्रुत्वा सर्वेषां तद्वचस्तदा । मुहूर्तमिव संचिन्त्य कर्तव्यस्य विनिश्चयम् ।।"}, {"c": "1.203", "n": "10", "i": 6511, "v": "तयोर्वधं समुद्दिश्य विश्वकर्माणमाह्वयत् । दृष्ट्वा च विश्वकर्माणं व्यादिदेश पितामहः । सृज्यतां प्रार्थनीयेह प्रमदेति महातपाः ।।"}, {"c": "1.203", "n": "11", "i": 6512, "v": "पितामहं नमस्कृत्य तद्वाक्यमभिनन्द्य च । निर्ममे योषितं दिव्यां चिन्तयित्वा प्रयत्नतः ।।"}, {"c": "1.203", "n": "12", "i": 6513, "v": "त्रिषु लोकेषु यत्किंचिद्भूतं स्थावरजङ्गमम् । समानयद्दर्शनीयं तत्तद्यत्नात्ततस्ततः ।।"}, {"c": "1.203", "n": "13", "i": 6514, "v": "कोटिशश्चापि रत्नानि तस्या गात्रे न्यवेशयत् । तां रत्नसंघातमयीमसृजद्देवरूपिणीम् ।।"}, {"c": "1.203", "n": "14", "i": 6515, "v": "सा प्रयत्नेन महता निर्मिता विश्वकर्मणा । त्रिषु लोकेषु नारीणां रूपेणाप्रतिमाभवत् ।।"}, {"c": "1.203", "n": "15", "i": 6516, "v": "न तस्याः सूक्ष्ममप्यस्ति यद्गात्रे रूपसंपदा । न युक्तं यत्र वा दृष्टिर्न सज्जति निरीक्षताम् ।।"}, {"c": "1.203", "n": "16", "i": 6517, "v": "सा विग्रहवतीव श्रीः कान्तरूपा वपुष्मती । जहार सर्वभूतानां चक्षूंषि च मनांसि च ।।"}, {"c": "1.203", "n": "17", "i": 6518, "v": "तिलं तिलं समानीय रत्नानां यद्विनिर्मिता । तिलोत्तमेत्यतस्तस्या नाम चक्रे पितामहः ।।"}, {"c": "1.203", "t": "पितामह उवाच ।"}, {"c": "1.203", "n": "18", "i": 6519, "v": "गच्छ सुन्दोपसुन्दाभ्यामसुराभ्यां तिलोत्तमे । प्रार्थनीयेन रूपेण कुरु भद्रे प्रलोभनम् ।।"}, {"c": "1.203", "n": "19", "i": 6520, "v": "त्वत्कृते दर्शनादेव रूपसंपत्कृतेन वै । विरोधः स्याद्यथा ताभ्यामन्योन्येन तथा कुरु ।।"}, {"c": "1.203", "t": "नारद उवाच ।"}, {"c": "1.203", "n": "20", "i": 6521, "v": "सा तथेति प्रतिज्ञाय नमस्कृत्य पितामहम् । चकार मण्डलं तत्र विबुधानां प्रदक्षिणम् ।।"}, {"c": "1.203", "n": "21", "i": 6522, "v": "प्राङ्मुखो भगवानास्ते दक्षिणेन महेश्वरः । देवाश्चैवोत्तरेणासन्सर्वतस्त्वृषयोऽभवन् ।।"}, {"c": "1.203", "n": "22", "i": 6523, "v": "कुर्वन्त्या तु तया तत्र मण्डलं तत्प्रदक्षिणम् । इन्द्रः स्थाणुश्च भगवान्धैर्येण प्रत्यवस्थितौ ।।"}, {"c": "1.203", "n": "23", "i": 6524, "v": "द्रष्टुकामस्य चात्यर्थं गतायाः पार्श्वतस्तदा । अन्यदञ्चितपक्ष्मान्तं दक्षिणं निःसृतं मुखम् ।।"}, {"c": "1.203", "n": "24", "i": 6525, "v": "पृष्ठतः परिवर्तन्त्याः पश्चिमं निःसृतं मुखम् । गतायाश्चोत्तरं पार्श्वमुत्तरं निःसृतं मुखम् ।।"}, {"c": "1.203", "n": "25", "i": 6526, "v": "महेन्द्रस्यापि नेत्राणां पार्श्वतः पृष्ठतोऽग्रतः । रक्तान्तानां विशालानां सहस्रं सर्वतोऽभवत् ।।"}, {"c": "1.203", "n": "26", "i": 6527, "v": "एवं चतुर्मुखः स्थाणुर्महादेवोऽभवत्पुरा । तथा सहस्रनेत्रश्च बभूव बलसूदनः ।।"}, {"c": "1.203", "n": "27", "i": 6528, "v": "तथा देवनिकायानामृषीणां चैव सर्वशः । मुखान्यभिप्रवर्तन्ते येन याति तिलोत्तमा ।।"}, {"c": "1.203", "n": "28", "i": 6529, "v": "तस्या गात्रे निपतिता तेषां दृष्टिर्महात्मनाम् । सर्वेषामेव भूयिष्ठमृते देवं पितामहम् ।।"}, {"c": "1.203", "n": "29", "i": 6530, "v": "गच्छन्त्यास्तु तदा देवाः सर्वे च परमर्षयः । कृतमित्येव तत्कार्यं मेनिरे रूपसंपदा ।।"}, {"c": "1.203", "n": "30", "i": 6531, "v": "तिलोत्तमायां तु तदा गतायां लोकभावनः । सर्वान्विसर्जयामास देवानृषिगणांश्च तान् ।।"}, {"c": "1.204", "t": "नारद उवाच ।"}, {"c": "1.204", "n": "1", "i": 6532, "v": "जित्वा तु पृथिवीं दैत्यौ निःसपत्नौ गतव्यथौ । कृत्वा त्रैलोक्यमव्यग्रं कृतकृत्यौ बभूवतुः ।।"}, {"c": "1.204", "n": "2", "i": 6533, "v": "देवगन्धर्वयक्षाणां नागपार्थिवरक्षसाम् । आदाय सर्वरत्नानि परां तुष्टिमुपागतौ ।।"}, {"c": "1.204", "n": "3", "i": 6534, "v": "यदा न प्रतिषेद्धारस्तयोः सन्तीह केचन । निरुद्योगौ तदा भूत्वा विजह्रातेऽमराविव ।।"}, {"c": "1.204", "n": "4", "i": 6535, "v": "स्त्रीभिर्माल्यैश्च गन्धैश्च भक्षैर्भोज्यैश्च पुष्कलैः । पानैश्च विविधैर्हृद्यैः परां प्रीतिमवापतुः ।।"}, {"c": "1.204", "n": "5", "i": 6536, "v": "अन्तःपुरे वनोद्याने पर्वतोपवनेषु च । यथेप्सितेषु देशेषु विजह्रातेऽमराविव ।।"}, {"c": "1.204", "n": "6", "i": 6537, "v": "ततः कदाचिद्विन्ध्यस्य पृष्ठे समशिलातले । पुष्पिताग्रेषु शालेषु विहारमभिजग्मतुः ।।"}, {"c": "1.204", "n": "7", "i": 6538, "v": "दिव्येषु सर्वकामेषु समानीतेषु तत्र तौ । वरासनेषु संहृष्टौ सह स्त्रीभिर्निषेदतुः ।।"}, {"c": "1.204", "n": "8", "i": 6539, "v": "ततो वादित्रनृत्ताभ्यामुपातिष्ठन्त तौ स्त्रियः । गीतैश्च स्तुतिसंयुक्तैः प्रीत्यर्थमुपजग्मिरे ।।"}, {"c": "1.204", "n": "9", "i": 6540, "v": "ततस्तिलोत्तमा तत्र वने पुष्पाणि चिन्वती । वेषमाक्षिप्तमाधाय रक्तेनैकेन वाससा ।।"}, {"c": "1.204", "n": "10", "i": 6541, "v": "नदीतीरेषु जातान्सा कर्णिकारान्विचिन्वती । शनैर्जगाम तं देशं यत्रास्तां तौ महासुरौ ।।"}, {"c": "1.204", "n": "11", "i": 6542, "v": "तौ तु पीत्वा वरं पानं मदरक्तान्तलोचनौ । दृष्ट्वैव तां वरारोहां व्यथितौ संबभूवतुः ।।"}, {"c": "1.204", "n": "12", "i": 6543, "v": "तावुत्पत्यासनं हित्वा जग्मतुर्यत्र सा स्थिता । उभौ च कामसंमत्तावुभौ प्रार्थयतश्च ताम् ।।"}, {"c": "1.204", "n": "13", "i": 6544, "v": "दक्षिणे तां करे सुभ्रूं सुन्दो जग्राह पाणिना । उपसुन्दोऽपि जग्राह वामे पाणौ तिलोत्तमाम् ।।"}, {"c": "1.204", "n": "14", "i": 6545, "v": "वरप्रदानमत्तौ तावौरसेन बलेन च । धनरत्नमदाभ्यां च सुरापानमदेन च ।।"}, {"c": "1.204", "n": "15", "i": 6546, "v": "सर्वैरेतैर्मदैर्मत्तावन्योन्यं भ्रुकुटीकृतौ । मदकामसमाविष्टौ परस्परमथोचतुः ।।"}, {"c": "1.204", "n": "16", "i": 6547, "v": "मम भार्या तव गुरुरिति सुन्दोऽभ्यभाषत । मम भार्या तव वधूरुपसुन्दोऽभ्यभाषत ।।"}, {"c": "1.204", "n": "17", "i": 6548, "v": "नैषा तव ममैषेति तत्र तौ मन्युराविशत् । तस्या हेतोर्गदे भीमे तावुभावप्यगृह्णताम् ।।"}, {"c": "1.204", "n": "18", "i": 6549, "v": "तौ प्रगृह्य गदे भीमे तस्याः कामेन मोहितौ । अहं पूर्वमहं पूर्वमित्यन्योन्यं निजघ्नतुः ।।"}, {"c": "1.204", "n": "19", "i": 6550, "v": "तौ गदाभिहतौ भीमौ पेततुर्धरणीतले । रुधिरेणावलिप्ताङ्गौ द्वाविवार्कौ नभश्च्युतौ ।।"}, {"c": "1.204", "n": "20", "i": 6551, "v": "ततस्ता विद्रुता नार्यः स च दैत्यगणस्तदा । पातालमगमत्सर्वो विषादभयकम्पितः ।।"}, {"c": "1.204", "n": "21", "i": 6552, "v": "ततः पितामहस्तत्र सह देवैर्महर्षिभिः । आजगाम विशुद्धात्मा पूजयिष्यंस्तिलोत्तमाम् ।।"}, {"c": "1.204", "n": "22", "i": 6553, "v": "वरेण छन्दिता सा तु ब्रह्मणा प्रीतिमेव ह । वरयामास तत्रैनां प्रीतः प्राह पितामहः ।।"}, {"c": "1.204", "n": "23", "i": 6554, "v": "आदित्यचरिताँल्लोकान्विचरिष्यसि भामिनि । तेजसा च सुदृष्टां त्वां न करिष्यति कश्चन ।।"}, {"c": "1.204", "n": "24", "i": 6555, "v": "एवं तस्यै वरं दत्त्वा सर्वलोकपितामहः । इन्द्रे त्रैलोक्यमाधाय ब्रह्मलोकं गतः प्रभुः ।।"}, {"c": "1.204", "n": "25", "i": 6556, "v": "एवं तौ सहितौ भूत्वा सर्वार्थेष्वेकनिश्चयौ । तिलोत्तमार्थे संक्रुद्धावन्योन्यमभिजघ्नतुः ।।"}, {"c": "1.204", "n": "26", "i": 6557, "v": "तस्माद्ब्रवीमि वः स्नेहात्सर्वान्भरतसत्तमान् । यथा वो नात्र भेदः स्यात्सर्वेषां द्रौपदीकृते । तथा कुरुत भद्रं वो मम चेत्प्रियमिच्छथ ।।"}, {"c": "1.204", "t": "वैशंपायन उवाच ।"}, {"c": "1.204", "n": "27", "i": 6558, "v": "एवमुक्ता महात्मानो नारदेन महर्षिणा । समयं चक्रिरे राजंस्तेऽन्योन्येन समागताः । समक्षं तस्य देवर्षेर्नारदस्यामितौजसः ।।"}, {"c": "1.204", "n": "28", "i": 6559, "v": "द्रौपद्या नः सहासीनमन्योऽन्यं योऽभिदर्शयेत् । स नो द्वादश वर्षाणि ब्रह्मचारी वने वसेत् ।।"}, {"c": "1.204", "n": "29", "i": 6560, "v": "कृते तु समये तस्मिन्पाण्डवैर्धर्मचारिभिः । नारदोऽप्यगमत्प्रीत इष्टं देशं महामुनिः ।।"}, {"c": "1.204", "n": "30", "i": 6561, "v": "एवं तैः समयः पूर्वं कृतो नारदचोदितैः । न चाभिद्यन्त ते सार्वे तदान्योन्येन भारत ।।"}, {"c": "1.205", "t": "वैशंपायन उवाच ।"}, {"c": "1.205", "n": "1", "i": 6562, "v": "एवं ते समयं कृत्वा न्यवसंस्तत्र पाण्डवाः । वशे शस्त्रप्रतापेन कुर्वन्तोऽन्यान्महीक्षितः ।।"}, {"c": "1.205", "n": "2", "i": 6563, "v": "तेषां मनुजसिंहानां पञ्चानाममितौजसाम् । बभूव कृष्णा सर्वेषां पार्थानां वशवर्तिनी ।।"}, {"c": "1.205", "n": "3", "i": 6564, "v": "ते तया तैश्च सा वीरैः पतिभिः सह पञ्चभिः । बभूव परमप्रीता नागैरिव सरस्वती ।।"}, {"c": "1.205", "n": "4", "i": 6565, "v": "वर्तमानेषु धर्मेण पाण्डवेषु महात्मसु । व्यवर्धन्कुरवः सर्वे हीनदोषाः सुखान्विताः ।।"}, {"c": "1.205", "n": "5", "i": 6566, "v": "अथ दीर्घेण कालेन ब्राह्मणस्य विशां पते । कस्यचित्तस्कराः केचिज्जह्रुर्गा नृपसत्तम ।।"}, {"c": "1.205", "n": "6", "i": 6567, "v": "ह्रियमाणे धने तस्मिन्ब्राह्मणः क्रोधमूर्च्छितः । आगम्य खाण्डवप्रस्थमुदक्रोशत पाण्डवान् ।।"}, {"c": "1.205", "n": "7", "i": 6568, "v": "ह्रियते गोधनं क्षुद्रैर्नृशंसैरकृतात्मभिः । प्रसह्य वोऽस्माद्विषयादभिधावत पाण्डवाः ।।"}, {"c": "1.205", "n": "8", "i": 6569, "v": "ब्राह्मणस्य प्रमत्तस्य हविर्ध्वाङ्क्षैर्विलुप्यते । शार्दूलस्य गुहां शून्यां नीचः क्रोष्टाभिमर्शति ।।"}, {"c": "1.205", "n": "9", "i": 6570, "v": "ब्राह्मणस्वे हृते चोरैर्धर्मार्थे च विलोपिते । रोरूयमाणे च मयि क्रियतामस्त्रधारणम् ।।"}, {"c": "1.205", "n": "10", "i": 6571, "v": "रोरूयमाणस्याभ्याशे तस्य विप्रस्य पाण्डवः । तानि वाक्यानि शुश्राव कुन्तीपुत्रो धनंजयः ।।"}, {"c": "1.205", "n": "11", "i": 6572, "v": "श्रुत्वा चैव महाबाहुर्मा भैरित्याह तं द्विजम् । आयुधानि च यत्रासन्पाण्डवानां महात्मनाम् । कृष्णया सह तत्रासीद्धर्मराजो युधिष्ठिरः ।।"}, {"c": "1.205", "n": "12", "i": 6573, "v": "स प्रवेशाय चाशक्तो गमनाय च पाण्डवः । तस्य चार्तस्य तैर्वाक्यैश्चोद्यमानः पुनः पुनः । आक्रन्दे तत्र कौन्तेयश्चिन्तयामास दुःखितः ।।"}, {"c": "1.205", "n": "13", "i": 6574, "v": "ह्रियमाणे धने तस्मिन्ब्राह्मणस्य तपस्विनः । अश्रुप्रमार्जनं तस्य कर्तव्यमिति निश्चितः ।।"}, {"c": "1.205", "n": "14", "i": 6575, "v": "उपप्रेक्षणजोऽधर्मः सुमहान्स्यान्महीपतेः । यद्यस्य रुदतो द्वारि न करोम्यद्य रक्षणम् ।।"}, {"c": "1.205", "n": "15", "i": 6576, "v": "अनास्तिक्यं च सर्वेषामस्माकमपि रक्षणे । प्रतितिष्ठेत लोकेऽस्मिन्नधर्मश्चैव नो भवेत् ।।"}, {"c": "1.205", "n": "16", "i": 6577, "v": "अनापृच्छ्य च राजानं गते मयि न संशयः । अजातशत्रोर्नृपतेर्मम चैवाप्रियं भवेत् ।।"}, {"c": "1.205", "n": "17", "i": 6578, "v": "अनुप्रवेशे राज्ञस्तु वनवासो भवेन्मम । अधर्मो वा महानस्तु वने वा मरणं मम । शरीरस्यापि नाशेन धर्म एव विशिष्यते ।।"}, {"c": "1.205", "n": "18", "i": 6579, "v": "एवं विनिश्चित्य ततः कुन्तीपुत्रो धनंजयः । अनुप्रविश्य राजानमापृच्छ्य च विशां पते ।।"}, {"c": "1.205", "n": "19", "i": 6580, "v": "धनुरादाय संहृष्टो ब्राह्मणं प्रत्यभाषत । ब्राह्मणागम्यतां शीघ्रं यावत्परधनैषिणः ।।"}, {"c": "1.205", "n": "20", "i": 6581, "v": "न दूरे ते गताः क्षुद्रास्तावद्गच्छामहे सह । यावदावर्तयाम्यद्य चोरहस्ताद्धनं तव ।।"}, {"c": "1.205", "n": "21", "i": 6582, "v": "सोऽनुसृत्य महाबाहुर्धन्वी वर्मी रथी ध्वजी । शरैर्विध्वंसितांश्चोरानवजित्य च तद्धनम् ।।"}, {"c": "1.205", "n": "22", "i": 6583, "v": "ब्राह्मणस्य उपाहृत्य यशः पीत्वा च पाण्डवः । आजगाम पुरं वीरः सव्यसाची परंतपः ।।"}, {"c": "1.205", "n": "23", "i": 6584, "v": "सोऽभिवाद्य गुरून्सर्वांस्तैश्चापि प्रतिनन्दितः । धर्मराजमुवाचेदं व्रतमादिश्यतां मम ।।"}, {"c": "1.205", "n": "24", "i": 6585, "v": "समयः समतिक्रान्तो भवत्संदर्शनान्मया । वनवासं गमिष्यामि समयो ह्येष नः कृतः ।।"}, {"c": "1.205", "n": "25", "i": 6586, "v": "इत्युक्तो धर्मराजस्तु सहसा वाक्यमप्रियम् । कथमित्यब्रवीद्वाचा शोकार्तः सज्जमानया । युधिष्ठिरो गुडाकेशं भ्राता भ्रातरमच्युतम् ।।"}, {"c": "1.205", "n": "26", "i": 6587, "v": "प्रमाणमस्मि यदि ते मत्तः शृणु वचोऽनघ । अनुप्रवेशे यद्वीर कृतवांस्त्वं ममाप्रियम् । सर्वं तदनुजानामि व्यलीकं न च मे हृदि ।।"}, {"c": "1.205", "n": "27", "i": 6588, "v": "गुरोरनुप्रवेशो हि नोपघातो यवीयसः । यवीयसोऽनुप्रवेशो ज्येष्ठस्य विधिलोपकः ।।"}, {"c": "1.205", "n": "28", "i": 6589, "v": "निवर्तस्व महाबाहो कुरुष्व वचनं मम । न हि ते धर्मलोपोऽस्ति न च मे धर्षणा कृता ।।"}, {"c": "1.205", "t": "अर्जुन उवाच ।"}, {"c": "1.205", "n": "29", "i": 6590, "v": "न व्याजेन चरेद्धर्ममिति मे भवतः श्रुतम् । न सत्याद्विचलिष्यामि सत्येनायुधमालभे ।।"}, {"c": "1.205", "t": "वैशंपायन उवाच ।"}, {"c": "1.205", "n": "30", "i": 6591, "v": "सोऽभ्यनुज्ञाप्य राजानं ब्रह्मचर्याय दीक्षितः । वने द्वादश वर्षाणि वासायोपजगाम ह ।।"}, {"c": "1.206", "t": "वैशंपायन उवाच ।"}, {"c": "1.206", "n": "1", "i": 6592, "v": "तं प्रयान्तं महाबाहुं कौरवाणां यशस्करम् । अनुजग्मुर्महात्मानो ब्राह्मणा वेदपारगाः ।।"}, {"c": "1.206", "n": "2", "i": 6593, "v": "वेदवेदाङ्गविद्वांसस्तथैवाध्यात्मचिन्तकाः । चौक्षाश्च भगवद्भक्ताः सूताः पौराणिकाश्च ये ।।"}, {"c": "1.206", "n": "3", "i": 6594, "v": "कथकाश्चापरे राजञ्श्रमणाश्च वनौकसः । दिव्याख्यानानि ये चापि पठन्ति मधुरं द्विजाः ।।"}, {"c": "1.206", "n": "4", "i": 6595, "v": "एतैश्चान्यैश्च बहुभिः सहायैः पाण्डुनन्दनः । वृतः श्लक्ष्णकथैः प्रायान्मरुद्भिरिव वासवः ।।"}, {"c": "1.206", "n": "5", "i": 6596, "v": "रमणीयानि चित्राणि वनानि च सरांसि च । सरितः सागरांश्चैव देशानपि च भारत ।।"}, {"c": "1.206", "n": "6", "i": 6597, "v": "पुण्यानि चैव तीर्थानि ददर्श भरतर्षभ । स गङ्गाद्वारमासाद्य निवेशमकरोत्प्रभुः ।।"}, {"c": "1.206", "n": "7", "i": 6598, "v": "तत्र तस्याद्भुतं कर्म शृणु मे जनमेजय । कृतवान्यद्विशुद्धात्मा पाण्डूनां प्रवरो रथी ।।"}, {"c": "1.206", "n": "8", "i": 6599, "v": "निविष्टे तत्र कौन्तेये ब्राह्मणेषु च भारत । अग्निहोत्राणि विप्रास्ते प्रादुश्चक्रुरनेकशः ।।"}, {"c": "1.206", "n": "9", "i": 6600, "v": "तेषु प्रबोध्यमानेषु ज्वलितेषु हुतेषु च । कृतपुष्पोपहारेषु तीरान्तरगतेषु च ।।"}, {"c": "1.206", "n": "10", "i": 6601, "v": "कृताभिषेकैर्विद्वद्भिर्नियतैः सत्पथि स्थितैः । शुशुभेऽतीव तद्राजन्गङ्गाद्वारं महात्मभिः ।।"}, {"c": "1.206", "n": "11", "i": 6602, "v": "तथा पर्याकुले तस्मिन्निवेशे पाण्डुनन्दनः । अभिषेकाय कौन्तेयो गङ्गामवततार ह ।।"}, {"c": "1.206", "n": "12", "i": 6603, "v": "तत्राभिषेकं कृत्वा स तर्पयित्वा पितामहान् । उत्तितीर्षुर्जलाद्राजन्नग्निकार्यचिकीर्षया ।।"}, {"c": "1.206", "n": "13", "i": 6604, "v": "अपकृष्टो महाबाहुर्नागराजस्य कन्यया । अन्तर्जले महाराज उलूप्या कामयानया ।।"}, {"c": "1.206", "n": "14", "i": 6605, "v": "ददर्श पाण्डवस्तत्र पावकं सुसमाहितम् । कौरव्यस्याथ नागस्य भवने परमार्चिते ।।"}, {"c": "1.206", "n": "15", "i": 6606, "v": "तत्राग्निकार्यं कृतवान्कुन्तीपुत्रो धनंजयः । अशङ्कमानेन हुतस्तेनातुष्यद्धुताशनः ।।"}, {"c": "1.206", "n": "16", "i": 6607, "v": "अग्निकार्यं स कृत्वा तु नागराजसुतां तदा । प्रहसन्निव कौन्तेय इदं वचनमब्रवीत् ।।"}, {"c": "1.206", "n": "17", "i": 6608, "v": "किमिदं साहसं भीरु कृतवत्यसि भामिनि । कश्चायं सुभगो देशः का च त्वं कस्य चात्मजा ।।"}, {"c": "1.206", "t": "उलूप्युवाच ।"}, {"c": "1.206", "n": "18", "i": 6609, "v": "ऐरावतकुले जातः कौरव्यो नाम पन्नगः । तस्यास्मि दुहिता पार्थ उलूपी नाम पन्नगी ।।"}, {"c": "1.206", "n": "19", "i": 6610, "v": "साहं त्वामभिषेकार्थमवतीर्णं समुद्रगाम् । दृष्टवत्येव कौन्तेय कन्दर्पेणास्मि मूर्च्छिता ।।"}, {"c": "1.206", "n": "20", "i": 6611, "v": "तां मामनङ्गमथितां त्वत्कृते कुरुनन्दन । अनन्यां नन्दयस्वाद्य प्रदानेनात्मनो रहः ।।"}, {"c": "1.206", "t": "अर्जुन उवाच ।"}, {"c": "1.206", "n": "21", "i": 6612, "v": "ब्रह्मचर्यमिदं भद्रे मम द्वादशवार्षिकम् । धर्मराजेन चादिष्टं नाहमस्मि स्वयंवशः ।।"}, {"c": "1.206", "n": "22", "i": 6613, "v": "तव चापि प्रियं कर्तुमिच्छामि जलचारिणि । अनृतं नोक्तपूर्वं च मया किंचन कर्हिचित् ।।"}, {"c": "1.206", "n": "23", "i": 6614, "v": "कथं च नानृतं तत्स्यात्तव चापि प्रियं भवेत् । न च पीड्येत मे धर्मस्तथा कुर्यां भुजंगमे ।।"}, {"c": "1.206", "t": "उलूप्युवाच ।"}, {"c": "1.206", "n": "24", "i": 6615, "v": "जानाम्यहं पाण्डवेय यथा चरसि मेदिनीम् । यथा च ते ब्रह्मचर्यमिदमादिष्टवान्गुरुः ।।"}, {"c": "1.206", "n": "25", "i": 6616, "v": "परस्परं वर्तमानान्द्रुपदस्यात्मजां प्रति । यो नोऽनुप्रविशेन्मोहात्स नो द्वादशवार्षिकम् । वने चरेद्ब्रह्मचर्यमिति वः समयः कृतः ।।"}, {"c": "1.206", "n": "26", "i": 6617, "v": "तदिदं द्रौपदीहेतोरन्योन्यस्य प्रवासनम् । कृतं वस्तत्र धर्मार्थमत्र धर्मो न दुष्यति ।।"}, {"c": "1.206", "n": "27", "i": 6618, "v": "परित्राणं च कर्तव्यमार्तानां पृथुलोचन । कृत्वा मम परित्राणं तव धर्मो न लुप्यते ।।"}, {"c": "1.206", "n": "28", "i": 6619, "v": "यदि वाप्यस्य धर्मस्य सूक्ष्मोऽपि स्याद्व्यतिक्रमः । स च ते धर्म एव स्याद्दत्त्वा प्राणान्ममार्जुन ।।"}, {"c": "1.206", "n": "29", "i": 6620, "v": "भक्तां भजस्व मां पार्थ सतामेतन्मतं प्रभो । न करिष्यसि चेदेवं मृतां मामुपधारय ।।"}, {"c": "1.206", "n": "30", "i": 6621, "v": "प्राणदानान्महाबाहो चर धर्ममनुत्तमम् । शरणं च प्रपन्नास्मि त्वामद्य पुरुषोत्तम ।।"}, {"c": "1.206", "n": "31", "i": 6622, "v": "दीनाननाथान्कौन्तेय परिरक्षसि नित्यशः । साहं शरणमभ्येमि रोरवीमि च दुःखिता ।।"}, {"c": "1.206", "n": "32", "i": 6623, "v": "याचे त्वामभिकामाहं तस्मात्कुरु मम प्रियम् । स त्वमात्मप्रदानेन सकामां कर्तुमर्हसि ।।"}, {"c": "1.206", "t": "वैशंपायन उवाच ।"}, {"c": "1.206", "n": "33", "i": 6624, "v": "एवमुक्तस्तु कौन्तेयः पन्नगेश्वरकन्यया । कृतवांस्तत्तथा सर्वं धर्ममुद्दिश्य कारणम् ।।"}, {"c": "1.206", "n": "34", "i": 6625, "v": "स नागभवने रात्रिं तामुषित्वा प्रतापवान् । उदितेऽभ्युत्थितः सूर्ये कौरव्यस्य निवेशनात् ।।"}, {"c": "1.207", "t": "वैशंपायन उवाच ।"}, {"c": "1.207", "n": "1", "i": 6626, "v": "कथयित्वा तु तत्सर्वं ब्राह्मणेभ्यः स भारत । प्रययौ हिमवत्पार्श्वं ततो वज्रधरात्मजः ।।"}, {"c": "1.207", "n": "2", "i": 6627, "v": "अगस्त्यवटमासाद्य वसिष्ठस्य च पर्वतम् । भृगुतुङ्गे च कौन्तेयः कृतवाञ्शौचमात्मनः ।।"}, {"c": "1.207", "n": "3", "i": 6628, "v": "प्रददौ गोसहस्राणि तीर्थेष्वायतनेषु च । निवेशांश्च द्विजातिभ्यः सोऽददत्कुरुसत्तमः ।।"}, {"c": "1.207", "n": "4", "i": 6629, "v": "हिरण्यबिन्दोस्तीर्थे च स्नात्वा पुरुषसत्तमः । दृष्टवान्पर्वतश्रेष्ठं पुण्यान्यायतनानि च ।।"}, {"c": "1.207", "n": "5", "i": 6630, "v": "अवतीर्य नरश्रेष्ठो ब्राह्मणैः सह भारत । प्राचीं दिशमभिप्रेप्सुर्जगाम भरतर्षभः ।।"}, {"c": "1.207", "n": "6", "i": 6631, "v": "आनुपूर्व्येण तीर्थानि दृष्टवान्कुरुसत्तमः । नदीं चोत्पलिनीं रम्यामरण्यं नैमिषं प्रति ।।"}, {"c": "1.207", "n": "7", "i": 6632, "v": "नन्दामपरनन्दां च कौशिकीं च यशस्विनीम् । महानदीं गयां चैव गङ्गामपि च भारत ।।"}, {"c": "1.207", "n": "8", "i": 6633, "v": "एवं सर्वाणि तीर्थानि पश्यमानस्तथाश्रमान् । आत्मनः पावनं कुर्वन्ब्राह्मणेभ्यो ददौ वसु ।।"}, {"c": "1.207", "n": "9", "i": 6634, "v": "अङ्गवङ्गकलिङ्गेषु यानि पुण्यानि कानिचित् । जगाम तानि सर्वाणि तीर्थान्यायतनानि च । दृष्ट्वा च विधिवत्तानि धनं चापि ददौ ततः ।।"}, {"c": "1.207", "n": "10", "i": 6635, "v": "कलिङ्गराष्ट्रद्वारेषु ब्राह्मणाः पाण्डवानुगाः । अभ्यनुज्ञाय कौन्तेयमुपावर्तन्त भारत ।।"}, {"c": "1.207", "n": "11", "i": 6636, "v": "स तु तैरभ्यनुज्ञातः कुन्तीपुत्रो धनंजयः । सहायैरल्पकैः शूरः प्रययौ येन सागरम् ।।"}, {"c": "1.207", "n": "12", "i": 6637, "v": "स कलिङ्गानतिक्रम्य देशानायतनानि च । धर्म्याणि रमणीयानि प्रेक्षमाणो ययौ प्रभुः ।।"}, {"c": "1.207", "n": "13", "i": 6638, "v": "महेन्द्रपर्वतं दृष्ट्वा तापसैरुपशोभितम् । समुद्रतीरेण शनैर्मणलूरं जगाम ह ।।"}, {"c": "1.207", "n": "14", "i": 6639, "v": "तत्र सर्वाणि तीर्थानि पुण्यान्यायतनानि च । अभिगम्य महाबाहुरभ्यगच्छन्महीपतिम् । मणलूरेश्वरं राजन्धर्मज्ञं चित्रवाहनम् ।।"}, {"c": "1.207", "n": "15", "i": 6640, "v": "तस्य चित्राङ्गदा नाम दुहिता चारुदर्शना । तां ददर्श पुरे तस्मिन्विचरन्तीं यदृच्छया ।।"}, {"c": "1.207", "n": "16", "i": 6641, "v": "दृष्ट्वा च तां वरारोहां चकमे चैत्रवाहिनीम् । अभिगम्य च राजानं ज्ञापयत्स्वं प्रयोजनम् । तमुवाचाथ राजा स सान्त्वपूर्वमिदं वचः ।।"}, {"c": "1.207", "n": "17", "i": 6642, "v": "राजा प्रभंकरो नाम कुले अस्मिन्बभूव ह । अपुत्रः प्रसवेनार्थी तपस्तेपे स उत्तमम् ।।"}, {"c": "1.207", "n": "18", "i": 6643, "v": "उग्रेण तपसा तेन प्रणिपातेन शंकरः । ईश्वरस्तोषितस्तेन महादेव उमापतिः ।।"}, {"c": "1.207", "n": "19", "i": 6644, "v": "स तस्मै भगवान्प्रादादेकैकं प्रसवं कुले । एकैकः प्रसवस्तस्माद्भवत्यस्मिन्कुले सदा ।।"}, {"c": "1.207", "n": "20", "i": 6645, "v": "तेषां कुमाराः सर्वेषां पूर्वेषां मम जज्ञिरे । कन्या तु मम जातेयं कुलस्योत्पादनी ध्रुवम् ।।"}, {"c": "1.207", "n": "21", "i": 6646, "v": "पुत्रो ममेयमिति मे भावना पुरुषोत्तम । पुत्रिका हेतुविधिना संज्ञिता भरतर्षभ ।।"}, {"c": "1.207", "n": "22", "i": 6647, "v": "एतच्छुल्कं भवत्वस्याः कुलकृज्जायतामिह । एतेन समयेनेमां प्रतिगृह्णीष्व पाण्डव ।।"}, {"c": "1.207", "n": "23", "i": 6648, "v": "स तथेति प्रतिज्ञाय कन्यां तां प्रतिगृह्य च । उवास नगरे तस्मिन्कौन्तेयस्त्रिहिमाः समाः ।।"}, {"c": "1.208", "t": "वैशंपायन उवाच ।"}, {"c": "1.208", "n": "1", "i": 6649, "v": "ततः समुद्रे तीर्थानि दक्षिणे भरतर्षभः । अभ्यगच्छत्सुपुण्यानि शोभितानि तपस्विभिः ।।"}, {"c": "1.208", "n": "2", "i": 6650, "v": "वर्जयन्ति स्म तीर्थानि पञ्च तत्र तु तापसाः । आचीर्णानि तु यान्यासन्पुरस्तात्तु तपस्विभिः ।।"}, {"c": "1.208", "n": "3", "i": 6651, "v": "अगस्त्यतीर्थं सौभद्रं पौलोमं च सुपावनम् । कारंधमं प्रसन्नं च हयमेधफलं च यत् । भारद्वाजस्य तीर्थं च पापप्रशमनं महत् ।।"}, {"c": "1.208", "n": "4", "i": 6652, "v": "विविक्तान्युपलक्ष्याथ तानि तीर्थानि पाण्डवः । दृष्ट्वा च वर्ज्यमानानि मुनिभिर्धर्मबुद्धिभिः ।।"}, {"c": "1.208", "n": "5", "i": 6653, "v": "तपस्विनस्ततोऽपृच्छत्प्राज्ञलिः कुरुनन्दनः । तीर्थानीमानि वर्ज्यन्ते किमर्थं ब्रह्मवादिभिः ।।"}, {"c": "1.208", "t": "तापसा ऊचुः ।"}, {"c": "1.208", "n": "6", "i": 6654, "v": "ग्राहाः पञ्च वसन्त्येषु हरन्ति च तपोधनान् । अत एतानि वर्ज्यन्ते तीर्थानि कुरुनन्दन ।।"}, {"c": "1.208", "t": "वैशंपायन उवाच ।"}, {"c": "1.208", "n": "7", "i": 6655, "v": "तेषां श्रुत्वा महाबाहुर्वार्यमाणस्तपोधनैः । जगाम तानि तीर्थानि द्रष्टुं पुरुषसत्तमः ।।"}, {"c": "1.208", "n": "8", "i": 6656, "v": "ततः सौभद्रमासाद्य महर्षेस्तीर्थमुत्तमम् । विगाह्य तरसा शूरः स्नानं चक्रे परंतपः ।।"}, {"c": "1.208", "n": "9", "i": 6657, "v": "अथ तं पुरुषव्याघ्रमन्तर्जलचरो महान् । निजग्राह जले ग्राहः कुन्तीपुत्रं धनंजयम् ।।"}, {"c": "1.208", "n": "10", "i": 6658, "v": "स तमादाय कौन्तेयो विस्फुरन्तं जलेचरम् । उदतिष्ठन्महाबाहुर्बलेन बलिनां वरः ।।"}, {"c": "1.208", "n": "11", "i": 6659, "v": "उत्कृष्ट एव तु ग्राहः सोऽर्जुनेन यशस्विना । बभूव नारी कल्याणी सर्वाभरणभूषिता । दीप्यमाना श्रिया राजन्दिव्यरूपा मनोरमा ।।"}, {"c": "1.208", "n": "12", "i": 6660, "v": "तदद्भुतं महद्दृष्ट्वा कुन्तीपुत्रो धनंजयः । तां स्त्रियं परमप्रीत इदं वचनमब्रवीत् ।।"}, {"c": "1.208", "n": "13", "i": 6661, "v": "का वै त्वमसि कल्याणि कुतो वासि जलेचरी । किमर्थं च महत्पापमिदं कृतवती पुरा ।।"}, {"c": "1.208", "t": "नार्युवाच ।"}, {"c": "1.208", "n": "14", "i": 6662, "v": "अप्सरास्मि महाबाहो देवारण्यविचारिणी । इष्टा धनपतेर्नित्यं वर्गा नाम महाबल ।।"}, {"c": "1.208", "n": "15", "i": 6663, "v": "मम सख्यश्चतस्रोऽन्याः सर्वाः कामगमाः शुभाः । ताभिः सार्धं प्रयातास्मि लोकपालनिवेशनम् ।।"}, {"c": "1.208", "n": "16", "i": 6664, "v": "ततः पश्यामहे सर्वा ब्राह्मणं संशितव्रतम् । रूपवन्तमधीयानमेकमेकान्तचारिणम् ।।"}, {"c": "1.208", "n": "17", "i": 6665, "v": "तस्य वै तपसा राजंस्तद्वनं तेजसावृतम् । आदित्य इव तं देशं कृत्स्नं स व्यवभासयत् ।।"}, {"c": "1.208", "n": "18", "i": 6666, "v": "तस्य दृष्ट्वा तपस्तादृग्रूपं चाद्भुतदर्शनम् । अवतीर्णाः स्म तं देशं तपोविघ्नचिकीर्षया ।।"}, {"c": "1.208", "n": "19", "i": 6667, "v": "अहं च सौरभेयी च समीची बुद्बुदा लता । यौगपद्येन तं विप्रमभ्यगच्छाम भारत ।।"}, {"c": "1.208", "n": "20", "i": 6668, "v": "गायन्त्यो वै हसन्त्यश्च लोभयन्त्यश्च तं द्विजम् । स च नास्मासु कृतवान्मनो वीर कथंचन । नाकम्पत महातेजाः स्थितस्तपसि निर्मले ।।"}, {"c": "1.208", "n": "21", "i": 6669, "v": "सोऽशपत्कुपितोऽस्मांस्तु ब्राह्मणः क्षत्रियर्षभ । ग्राहभूता जले यूयं चरिष्यध्वं शतं समाः ।।"}, {"c": "1.209", "t": "वर्गोवाच ।"}, {"c": "1.209", "n": "1", "i": 6670, "v": "ततो वयं प्रव्यथिताः सर्वा भरतसत्तम । आयाम शरणं विप्रं तं तपोधनमच्युतम् ।।"}, {"c": "1.209", "n": "2", "i": 6671, "v": "रूपेण वयसा चैव कन्दर्पेण च दर्पिताः । अयुक्तं कृतवत्यः स्म क्षन्तुमर्हसि नो द्विज ।।"}, {"c": "1.209", "n": "3", "i": 6672, "v": "एष एव वधोऽस्माकं सुपर्याप्तस्तपोधन । यद्वयं संशितात्मानं प्रलोब्धुं त्वामिहागताः ।।"}, {"c": "1.209", "n": "4", "i": 6673, "v": "अवध्यास्तु स्त्रियः सृष्टा मन्यन्ते धर्मचिन्तकाः । तस्माद्धर्मेण धर्मज्ञ नास्मान्हिंसितुमर्हसि ।।"}, {"c": "1.209", "n": "5", "i": 6674, "v": "सर्वभूतेषु धर्मज्ञ मैत्रो ब्राह्मण उच्यते । सत्यो भवतु कल्याण एष वादो मनीषिणाम् ।।"}, {"c": "1.209", "n": "6", "i": 6675, "v": "शरणं च प्रपन्नानां शिष्टाः कुर्वन्ति पालनम् । शरणं त्वां प्रपन्नाः स्म तस्मात्त्वं क्षन्तुमर्हसि ।।"}, {"c": "1.209", "t": "वैशंपायन उवाच ।"}, {"c": "1.209", "n": "7", "i": 6676, "v": "एवमुक्तस्तु धर्मात्मा ब्राह्मणः शुभकर्मकृत् । प्रसादं कृतवान्वीर रविसोमसमप्रभः ।।"}, {"c": "1.209", "t": "ब्राह्मण उवाच ।"}, {"c": "1.209", "n": "8", "i": 6677, "v": "शतं सहस्रं विश्वं च सर्वमक्षयवाचकम् । परिमाणं शतं त्वेतन्नैतदक्षयवाचकम् ।।"}, {"c": "1.209", "n": "9", "i": 6678, "v": "यदा च वो ग्राहभूता गृह्णन्तीः पुरुषाञ्जले । उत्कर्षति जलात्कश्चित्स्थलं पुरुषसत्तमः ।।"}, {"c": "1.209", "n": "10", "i": 6679, "v": "तदा यूयं पुनः सर्वाः स्वरूपं प्रतिपत्स्यथ । अनृतं नोक्तपूर्वं मे हसतापि कदाचन ।।"}, {"c": "1.209", "n": "11", "i": 6680, "v": "तानि सर्वाणि तीर्थानि इतः प्रभृति चैव ह । नारीतीर्थानि नाम्नेह ख्यातिं यास्यन्ति सर्वशः । पुण्यानि च भविष्यन्ति पावनानि मनीषिणाम् ।।"}, {"c": "1.209", "t": "वर्गोवाच ।"}, {"c": "1.209", "n": "12", "i": 6681, "v": "ततोऽभिवाद्य तं विप्रं कृत्वा चैव प्रदक्षिणम् । अचिन्तयामोपसृत्य तस्माद्देशात्सुदुःखिताः ।।"}, {"c": "1.209", "n": "13", "i": 6682, "v": "क्व नु नाम वयं सर्वाः कालेनाल्पेन तं नरम् । समागच्छेम यो नस्तद्रूपमापादयेत्पुनः ।।"}, {"c": "1.209", "n": "14", "i": 6683, "v": "ता वयं चिन्तयित्वैवं मुहूर्तादिव भारत । दृष्टवत्यो महाभागं देवर्षिमुत नारदम् ।।"}, {"c": "1.209", "n": "15", "i": 6684, "v": "सर्वा हृष्टाः स्म तं दृष्ट्वा देवर्षिममितद्युतिम् । अभिवाद्य च तं पार्थ स्थिताः स्म व्यथिताननाः ।।"}, {"c": "1.209", "n": "16", "i": 6685, "v": "स नोऽपृच्छद्दुःखमूलमुक्तवत्यो वयं च तत् । श्रुत्वा तच्च यथावृत्तमिदं वचनमब्रवीत् ।।"}, {"c": "1.209", "n": "17", "i": 6686, "v": "दक्षिणे सागरानूपे पञ्च तीर्थानि सन्ति वै । पुण्यानि रमणीयानि तानि गच्छत माचिरम् ।।"}, {"c": "1.209", "n": "18", "i": 6687, "v": "तत्राशु पुरुषव्याघ्रः पाण्डवो वो धनंजयः । मोक्षयिष्यति शुद्धात्मा दुःखादस्मान्न संशयः ।।"}, {"c": "1.209", "n": "19", "i": 6688, "v": "तस्य सर्वा वयं वीर श्रुत्वा वाक्यमिहागताः । तदिदं सत्यमेवाद्य मोक्षिताहं त्वयानघ ।।"}, {"c": "1.209", "n": "20", "i": 6689, "v": "एतास्तु मम वै सख्यश्चतस्रोऽन्या जले स्थिताः । कुरु कर्म शुभं वीर एताः सर्वा विमोक्षय ।।"}, {"c": "1.209", "t": "वैशंपायन उवाच ।"}, {"c": "1.209", "n": "21", "i": 6690, "v": "ततस्ताः पाण्डवश्रेष्ठः सर्वा एव विशां पते । तस्माच्छापाददीनात्मा मोक्षयामास वीर्यवान् ।।"}, {"c": "1.209", "n": "22", "i": 6691, "v": "उत्थाय च जलात्तस्मात्प्रतिलभ्य वपुः स्वकम् । तास्तदाप्सरसो राजन्नदृश्यन्त यथा पुरा ।।"}, {"c": "1.209", "n": "23", "i": 6692, "v": "तीर्थानि शोधयित्वा तु तथानुज्ञाय ताः प्रभुः । चित्राङ्गदां पुनर्द्रष्टुं मणलूरपुरं ययौ ।।"}, {"c": "1.209", "n": "24", "i": 6693, "v": "तस्यामजनयत्पुत्रं राजानं बभ्रुवाहनम् । तं दृष्ट्वा पाण्डवो राजन्गोकर्णमभितोऽगमत् ।।"}, {"c": "1.210", "t": "वैशंपायन उवाच ।"}, {"c": "1.210", "n": "1", "i": 6694, "v": "सोऽपरान्तेषु तीर्थानि पुण्यान्यायतनानि च । सर्वाण्येवानुपूर्व्येण जगामामितविक्रमः ।।"}, {"c": "1.210", "n": "2", "i": 6695, "v": "समुद्रे पश्चिमे यानि तीर्थान्यायतनानि च । तानि सर्वाणि गत्वा स प्रभासमुपजग्मिवान् ।।"}, {"c": "1.210", "n": "3", "i": 6696, "v": "प्रभासदेशं संप्राप्तं बीभत्सुमपराजितम् । तीर्थान्यनुचरन्तं च शुश्राव मधुसूदनः ।।"}, {"c": "1.210", "n": "4", "i": 6697, "v": "ततोऽभ्यगच्छत्कौन्तेयमज्ञातो नाम माधवः । ददृशाते तदान्योन्यं प्रभासे कृष्णपाण्डवौ ।।"}, {"c": "1.210", "n": "5", "i": 6698, "v": "तावन्योन्यं समाश्लिष्य पृष्ट्वा च कुशलं वने । आस्तां प्रियसखायौ तौ नरनारायणावृषी ।।"}, {"c": "1.210", "n": "6", "i": 6699, "v": "ततोऽर्जुनं वासुदेवस्तां चर्यां पर्यपृच्छत । किमर्थं पाण्डवेमानि तीर्थान्यनुचरस्युत ।।"}, {"c": "1.210", "n": "7", "i": 6700, "v": "ततोऽर्जुनो यथावृत्तं सर्वमाख्यातवांस्तदा । श्रुत्वोवाच च वार्ष्णेय एवमेतदिति प्रभुः ।।"}, {"c": "1.210", "n": "8", "i": 6701, "v": "तौ विहृत्य यथाकामं प्रभासे कृष्णपाण्डवौ । महीधरं रैवतकं वासायैवाभिजग्मतुः ।।"}, {"c": "1.210", "n": "9", "i": 6702, "v": "पूर्वमेव तु कृष्णस्य वचनात्तं महीधरम् । पुरुषाः समलंचक्रुरुपजह्रुश्च भोजनम् ।।"}, {"c": "1.210", "n": "10", "i": 6703, "v": "प्रतिगृह्यार्जुनः सर्वमुपभुज्य च पाण्डवः । सहैव वासुदेवेन दृष्टवान्नटनर्तकान् ।।"}, {"c": "1.210", "n": "11", "i": 6704, "v": "अभ्यनुज्ञाप्य तान्सर्वानर्चयित्वा च पाण्डवः । सत्कृतं शयनं दिव्यमभ्यगच्छन्महाद्युतिः ।।"}, {"c": "1.210", "n": "12", "i": 6705, "v": "तीर्थानां दर्शनं चैव पर्वतानां च भारत । आपगानां वनानां च कथयामास सात्वते ।।"}, {"c": "1.210", "n": "13", "i": 6706, "v": "स कथाः कथयन्नेव निद्रया जनमेजय । कौन्तेयोऽपहृतस्तस्मिञ्शयने स्वर्गसंमिते ।।"}, {"c": "1.210", "n": "14", "i": 6707, "v": "मधुरेण स गीतेन वीणाशब्देन चानघ । प्रबोध्यमानो बुबुधे स्तुतिभिर्मङ्गलैस्तथा ।।"}, {"c": "1.210", "n": "15", "i": 6708, "v": "स कृत्वावश्यकार्याणि वार्ष्णेयेनाभिनन्दितः । रथेन काञ्चनाङ्गेन द्वारकामभिजग्मिवान् ।।"}, {"c": "1.210", "n": "16", "i": 6709, "v": "अलंकृता द्वारका तु बभूव जनमेजय । कुन्तीसुतस्य पूजार्थमपि निष्कुटकेष्वपि ।।"}, {"c": "1.210", "n": "17", "i": 6710, "v": "दिदृक्षवश्च कौन्तेयं द्वारकावासिनो जनाः । नरेन्द्रमार्गमाजग्मुस्तूर्णं शतसहस्रशः ।।"}, {"c": "1.210", "n": "18", "i": 6711, "v": "अवलोकेषु नारीणां सहस्राणि शतानि च । भोजवृष्ण्यन्धकानां च समवायो महानभूत् ।।"}, {"c": "1.210", "n": "19", "i": 6712, "v": "स तथा सत्कृतः सर्वैर्भोजवृष्ण्यन्धकात्मजैः । अभिवाद्याभिवाद्यांश्च सर्वैश्च प्रतिनन्दितः ।।"}, {"c": "1.210", "n": "20", "i": 6713, "v": "कुमारैः सर्वशो वीरः सत्कारेणाभिवादितः । समानवयसः सर्वानाश्लिष्य स पुनः पुनः ।।"}, {"c": "1.210", "n": "21", "i": 6714, "v": "कृष्णस्य भवने रम्ये रत्नभोज्यसमावृते । उवास सह कृष्णेन बहुलास्तत्र शर्वरीः ।।"}, {"c": "1.211", "t": "वैशंपायन उवाच ।"}, {"c": "1.211", "n": "1", "i": 6715, "v": "ततः कतिपयाहस्य तस्मिन्रैवतके गिरौ । वृष्ण्यन्धकानामभवत्सुमहानुत्सवो नृप ।।"}, {"c": "1.211", "n": "2", "i": 6716, "v": "तत्र दानं ददुर्वीरा ब्राह्मणानां सहस्रशः । भोजवृष्ण्यन्धकाश्चैव महे तस्य गिरेस्तदा ।।"}, {"c": "1.211", "n": "3", "i": 6717, "v": "प्रासादै रत्नचित्रैश्च गिरेस्तस्य समन्ततः । स देशः शोभितो राजन्दीपवृक्षैश्च सर्वशः ।।"}, {"c": "1.211", "n": "4", "i": 6718, "v": "वादित्राणि च तत्र स्म वादकाः समवादयन् । ननृतुर्नर्तकाश्चैव जगुर्गानानि गायनाः ।।"}, {"c": "1.211", "n": "5", "i": 6719, "v": "अलंकृताः कुमाराश्च वृष्णीनां सुमहौजसः । यानैर्हाटकचित्राङ्गैश्चञ्चूर्यन्ते स्म सर्वशः ।।"}, {"c": "1.211", "n": "6", "i": 6720, "v": "पौराश्च पादचारेण यानैरुच्चावचैस्तथा । सदाराः सानुयात्राश्च शतशोऽथ सहस्रशः ।।"}, {"c": "1.211", "n": "7", "i": 6721, "v": "ततो हलधरः क्षीबो रेवतीसहितः प्रभुः । अनुगम्यमानो गन्धर्वैरचरत्तत्र भारत ।।"}, {"c": "1.211", "n": "8", "i": 6722, "v": "तथैव राजा वृष्णीनामुग्रसेनः प्रतापवान् । उपगीयमानो गन्धर्वैः स्त्रीसहस्रसहायवान् ।।"}, {"c": "1.211", "n": "9", "i": 6723, "v": "रौक्मिणेयश्च साम्बश्च क्षीबौ समरदुर्मदौ । दिव्यमाल्याम्बरधरौ विजह्रातेऽमराविव ।।"}, {"c": "1.211", "n": "10", "i": 6724, "v": "अक्रूरः सारणश्चैव गदो भानुर्विडूरथः । निशठश्चारुदेष्णश्च पृथुर्विपृथुरेव च ।।"}, {"c": "1.211", "n": "11", "i": 6725, "v": "सत्यकः सात्यकिश्चैव भङ्गकारसहाचरौ । हार्दिक्यः कृतवर्मा च ये चान्ये नानुकीर्तिताः ।।"}, {"c": "1.211", "n": "12", "i": 6726, "v": "एते परिवृताः स्त्रीभिर्गन्धर्वैश्च पृथक्पृथक् । तमुत्सवं रैवतके शोभयां चक्रिरे तदा ।।"}, {"c": "1.211", "n": "13", "i": 6727, "v": "तदा कोलाहले तस्मिन्वर्तमाने महाशुभे । वासुदेवश्च पार्थश्च सहितौ परिजग्मतुः ।।"}, {"c": "1.211", "n": "14", "i": 6728, "v": "तत्र चङ्क्रम्यमाणौ तौ वसुदेवसुतां शुभाम् । अलंकृतां सखीमध्ये भद्रां ददृशतुस्तदा ।।"}, {"c": "1.211", "n": "15", "i": 6729, "v": "दृष्ट्वैव तामर्जुनस्य कन्दर्पः समजायत । तं तथैकाग्रमनसं कृष्णः पार्थमलक्षयत् ।।"}, {"c": "1.211", "n": "16", "i": 6730, "v": "अथाब्रवीत्पुष्कराक्षः प्रहसन्निव भारत । वनेचरस्य किमिदं कामेनालोड्यते मनः ।।"}, {"c": "1.211", "n": "17", "i": 6731, "v": "ममैषा भगिनी पार्थ सारणस्य सहोदरा । यदि ते वर्तते बुद्धिर्वक्ष्यामि पितरं स्वयम् ।।"}, {"c": "1.211", "t": "अर्जुन उवाच ।"}, {"c": "1.211", "n": "18", "i": 6732, "v": "दुहिता वसुदेवस्य वासुदेवस्य च स्वसा । रूपेण चैव संपन्ना कमिवैषा न मोहयेत् ।।"}, {"c": "1.211", "n": "19", "i": 6733, "v": "कृतमेव तु कल्याणं सर्वं मम भवेद्ध्रुवम् । यदि स्यान्मम वार्ष्णेयी महिषीयं स्वसा तव ।।"}, {"c": "1.211", "n": "20", "i": 6734, "v": "प्राप्तौ तु क उपायः स्यात्तद्ब्रवीहि जनार्दन । आस्थास्यामि तथा सर्वं यदि शक्यं नरेण तत् ।।"}, {"c": "1.211", "t": "वासुदेव उवाच ।"}, {"c": "1.211", "n": "21", "i": 6735, "v": "स्वयंवरः क्षत्रियाणां विवाहः पुरुषर्षभ । स च संशयितः पार्थ स्वभावस्यानिमित्ततः ।।"}, {"c": "1.211", "n": "22", "i": 6736, "v": "प्रसह्य हरणं चापि क्षत्रियाणां प्रशस्यते । विवाहहेतोः शूराणामिति धर्मविदो विदुः ।।"}, {"c": "1.211", "n": "23", "i": 6737, "v": "स त्वमर्जुन कल्याणीं प्रसह्य भगिनीं मम । हर स्वयंवरे ह्यस्याः को वै वेद चिकीर्षितम् ।।"}, {"c": "1.211", "t": "वैशंपायन उवाच ।"}, {"c": "1.211", "n": "24", "i": 6738, "v": "ततोऽर्जुनश्च कृष्णश्च विनिश्चित्येतिकृत्यताम् । शीघ्रगान्पुरुषान्राजन्प्रेषयामासतुस्तदा ।।"}, {"c": "1.211", "n": "25", "i": 6739, "v": "धर्मराजाय तत्सर्वमिन्द्रप्रस्थगताय वै । श्रुत्वैव च महाबाहुरनुजज्ञे स पाण्डवः ।।"}, {"c": "1.212", "t": "वैशंपायन उवाच ।"}, {"c": "1.212", "n": "1", "i": 6740, "v": "ततः संवादिते तस्मिन्ननुज्ञातो धनंजयः । गतां रैवतके कन्यां विदित्वा जनमेजय ।।"}, {"c": "1.212", "n": "2", "i": 6741, "v": "वासुदेवाभ्यनुज्ञातः कथयित्वेतिकृत्यताम् । कृष्णस्य मतमाज्ञाय प्रययौ भरतर्षभः ।।"}, {"c": "1.212", "n": "3", "i": 6742, "v": "रथेन काञ्चनाङ्गेन कल्पितेन यथाविधि । सैन्यसुग्रीवयुक्तेन किङ्किणीजालमालिना ।।"}, {"c": "1.212", "n": "4", "i": 6743, "v": "सर्वशस्त्रोपपन्नेन जीमूतरवनादिना । ज्वलिताग्निप्रकाशेन द्विषतां हर्षघातिना ।।"}, {"c": "1.212", "n": "5", "i": 6744, "v": "संनद्धः कवची खड्गी बद्धगोधाङ्गुलित्रवान् । मृगयाव्यपदेशेन यौगपद्येन भारत ।।"}, {"c": "1.212", "n": "6", "i": 6745, "v": "सुभद्रा त्वथ शैलेन्द्रमभ्यर्च्य सह रैवतम् । दैवतानि च सर्वाणि ब्राह्मणान्स्वस्ति वाच्य च ।।"}, {"c": "1.212", "n": "7", "i": 6746, "v": "प्रदक्षिणं गिरिं कृत्वा प्रययौ द्वारकां प्रति । तामभिद्रुत्य कौन्तेयः प्रसह्यारोपयद्रथम् ।।"}, {"c": "1.212", "n": "8", "i": 6747, "v": "ततः स पुरुषव्याघ्रस्तामादाय शुचिस्मिताम् । रथेनाकाशगेनैव प्रययौ स्वपुरं प्रति ।।"}, {"c": "1.212", "n": "9", "i": 6748, "v": "ह्रियमाणां तु तां दृष्ट्वा सुभद्रां सैनिको जनः । विक्रोशन्प्राद्रवत्सर्वो द्वारकामभितः पुरीम् ।।"}, {"c": "1.212", "n": "10", "i": 6749, "v": "ते समासाद्य सहिताः सुधर्मामभितः सभाम् । सभापालस्य तत्सर्वमाचख्युः पार्थविक्रमम् ।।"}, {"c": "1.212", "n": "11", "i": 6750, "v": "तेषां श्रुत्वा सभापालो भेरीं सांनाहिकीं ततः । समाजघ्ने महाघोषां जाम्बूनदपरिष्कृताम् ।।"}, {"c": "1.212", "n": "12", "i": 6751, "v": "क्षुब्धास्तेनाथ शब्देन भोजवृष्ण्यन्धकास्तदा । अन्नपानमपास्याथ समापेतुः सभां ततः ।।"}, {"c": "1.212", "n": "13", "i": 6752, "v": "ततो जाम्बूनदाङ्गानि स्पर्ध्यास्तरणवन्ति च । मणिविद्रुमचित्राणि ज्वलिताग्निप्रभाणि च ।।"}, {"c": "1.212", "n": "14", "i": 6753, "v": "भेजिरे पुरुषव्याघ्रा वृष्ण्यन्धकमहारथाः । सिंहासनानि शतशो धिष्ण्यानीव हुताशनाः ।।"}, {"c": "1.212", "n": "15", "i": 6754, "v": "तेषां समुपविष्टानां देवानामिव संनये । आचख्यौ चेष्टितं जिष्णोः सभापालः सहानुगः ।।"}, {"c": "1.212", "n": "16", "i": 6755, "v": "तच्छ्रुत्वा वृष्णिवीरास्ते मदरक्तान्तलोचनाः । अमृष्यमाणाः पार्थस्य समुत्पेतुरहंकृताः ।।"}, {"c": "1.212", "n": "17", "i": 6756, "v": "योजयध्वं रथानाशु प्रासानाहरतेति च । धनूंषि च महार्हाणि कवचानि बृहन्ति च ।।"}, {"c": "1.212", "n": "18", "i": 6757, "v": "सूतानुच्चुक्रुशुः केचिद्रथान्योजयतेति च । स्वयं च तुरगान्केचिन्निन्युर्हेमविभूषितान् ।।"}, {"c": "1.212", "n": "19", "i": 6758, "v": "रथेष्वानीयमानेषु कवचेषु ध्वजेषु च । अभिक्रन्दे नृवीराणां तदासीत्संकुलं महत् ।।"}, {"c": "1.212", "n": "20", "i": 6759, "v": "वनमाली ततः क्षीबः कैलासशिखरोपमः । नीलवासा मदोत्सिक्त इदं वचनमब्रवीत् ।।"}, {"c": "1.212", "n": "21", "i": 6760, "v": "किमिदं कुरुथाप्रज्ञास्तूष्णीं भूते जनार्दने । अस्य भावमविज्ञाय संक्रुद्धा मोघगर्जिताः ।।"}, {"c": "1.212", "n": "22", "i": 6761, "v": "एष तावदभिप्रायमाख्यातु स्वं महामतिः । यदस्य रुचितं कर्तुं तत्कुरुध्वमतन्द्रिताः ।।"}, {"c": "1.212", "n": "23", "i": 6762, "v": "ततस्ते तद्वचः श्रुत्वा ग्राह्यरूपं हलायुधात् । तूष्णीं भूतास्ततः सर्वे साधु साध्विति चाब्रुवन् ।।"}, {"c": "1.212", "n": "24", "i": 6763, "v": "समं वचो निशम्येति बलदेवस्य धीमतः । पुनरेव सभामध्ये सर्वे तु समुपाविशन् ।।"}, {"c": "1.212", "n": "25", "i": 6764, "v": "ततोऽब्रवीत्कामपालो वासुदेवं परंतपम् । किमवागुपविष्टोऽसि प्रेक्षमाणो जनार्दन ।।"}, {"c": "1.212", "n": "26", "i": 6765, "v": "सत्कृतस्त्वत्कृते पार्थः सर्वैरस्माभिरच्युत । न च सोऽर्हति तां पूजां दुर्बुद्धिः कुलपांसनः ।।"}, {"c": "1.212", "n": "27", "i": 6766, "v": "को हि तत्रैव भुक्त्वान्नं भाजनं भेत्तुमर्हति । मन्यमानः कुले जातमात्मानं पुरुषः क्वचित् ।।"}, {"c": "1.212", "n": "28", "i": 6767, "v": "ईप्समानश्च संबन्धं कृतपूर्वं च मानयन् । को हि नाम भवेनार्थी साहसेन समाचरेत् ।।"}, {"c": "1.212", "n": "29", "i": 6768, "v": "सोऽवमन्य च नामास्माननादृत्य च केशवम् । प्रसह्य हृतवानद्य सुभद्रां मृत्युमात्मनः ।।"}, {"c": "1.212", "n": "30", "i": 6769, "v": "कथं हि शिरसो मध्ये पदं तेन कृतं मम । मर्षयिष्यामि गोविन्द पादस्पर्शमिवोरगः ।।"}, {"c": "1.212", "n": "31", "i": 6770, "v": "अद्य निष्कौरवामेकः करिष्यामि वसुंधराम् । न हि मे मर्षणीयोऽयमर्जुनस्य व्यतिक्रमः ।।"}, {"c": "1.212", "n": "32", "i": 6771, "v": "तं तथा गर्जमानं तु मेघदुन्दुभिनिःस्वनम् । अन्वपद्यन्त ते सर्वे भोजवृष्ण्यन्धकास्तदा ।।"}, {"c": "1.213", "t": "वैशंपायन उवाच ।"}, {"c": "1.213", "n": "1", "i": 6772, "v": "उक्तवन्तो यदा वाक्यमसकृत्सर्ववृष्णयः । ततोऽब्रवीद्वासुदेवो वाक्यं धर्मार्थसंहितम् ।।"}, {"c": "1.213", "n": "2", "i": 6773, "v": "नावमानं कुलस्यास्य गुडाकेशः प्रयुक्तवान् । संमानोऽभ्यधिकस्तेन प्रयुक्तोऽयमसंशयम् ।।"}, {"c": "1.213", "n": "3", "i": 6774, "v": "अर्थलुब्धान्न वः पार्थो मन्यते सात्वतान्सदा । स्वयंवरमनाधृष्यं मन्यते चापि पाण्डवः ।।"}, {"c": "1.213", "n": "4", "i": 6775, "v": "प्रदानमपि कन्यायाः पशुवत्कोऽनुमंस्यते । विक्रयं चाप्यपत्यस्य कः कुर्यात्पुरुषो भुवि ।।"}, {"c": "1.213", "n": "5", "i": 6776, "v": "एतान्दोषांश्च कौन्तेयो दृष्टवानिति मे मतिः । अतः प्रसह्य हृतवान्कन्यां धर्मेण पाण्डवः ।।"}, {"c": "1.213", "n": "6", "i": 6777, "v": "उचितश्चैव संबन्धः सुभद्रा च यशस्विनी । एष चापीदृशः पार्थः प्रसह्य हृतवानिति ।।"}, {"c": "1.213", "n": "7", "i": 6778, "v": "भरतस्यान्वये जातं शंतनोश्च महात्मनः । कुन्तिभोजात्मजापुत्रं को बुभूषेत नार्जुनम् ।।"}, {"c": "1.213", "n": "8", "i": 6779, "v": "न च पश्यामि यः पार्थं विक्रमेण पराजयेत् । अपि सर्वेषु लोकेषु सेन्द्ररुद्रेषु मारिष ।।"}, {"c": "1.213", "n": "9", "i": 6780, "v": "स च नाम रथस्तादृङ्मदीयास्ते च वाजिनः । योद्धा पार्थश्च शीघ्रास्त्रः को नु तेन समो भवेत् ।।"}, {"c": "1.213", "n": "10", "i": 6781, "v": "तमनुद्रुत्य सान्त्वेन परमेण धनंजयम् । निवर्तयध्वं संहृष्टा ममैषा परमा मतिः ।।"}, {"c": "1.213", "n": "11", "i": 6782, "v": "यदि निर्जित्य वः पार्थो बलाद्गच्छेत्स्वकं पुरम् । प्रणश्येद्वो यशः सद्यो न तु सान्त्वे पराजयः ।।"}, {"c": "1.213", "n": "12", "i": 6783, "v": "तच्छ्रुत्वा वासुदेवस्य तथा चक्रुर्जनाधिप । निवृत्तश्चार्जुनस्तत्र विवाहं कृतवांस्ततः ।।"}, {"c": "1.213", "n": "13", "i": 6784, "v": "उषित्वा तत्र कौन्तेयः संवत्सरपराः क्षपाः । पुष्करेषु ततः शिष्टं कालं वर्तितवान्प्रभुः । पूर्णे तु द्वादशे वर्षे खाण्डवप्रस्थमाविशत् ।।"}, {"c": "1.213", "n": "14", "i": 6785, "v": "अभिगम्य स राजानं विनयेन समाहितः । अभ्यर्च्य ब्राह्मणान्पार्थो द्रौपदीमभिजग्मिवान् ।।"}, {"c": "1.213", "n": "15", "i": 6786, "v": "तं द्रौपदी प्रत्युवाच प्रणयात्कुरुनन्दनम् । तत्रैव गच्छ कौन्तेय यत्र सा सात्वतात्मजा । सुबद्धस्यापि भारस्य पूर्वबन्धः श्लथायते ।।"}, {"c": "1.213", "n": "16", "i": 6787, "v": "तथा बहुविधं कृष्णां विलपन्तीं धनंजयः । सान्त्वयामास भूयश्च क्षमयामास चासकृत् ।।"}, {"c": "1.213", "n": "17", "i": 6788, "v": "सुभद्रां त्वरमाणश्च रक्तकौशेयवाससम् । पार्थः प्रस्थापयामास कृत्वा गोपालिकावपुः ।।"}, {"c": "1.213", "n": "18", "i": 6789, "v": "साधिकं तेन रूपेण शोभमाना यशस्विनी । भवनं श्रेष्ठमासाद्य वीरपत्नी वराङ्गना । ववन्दे पृथुताम्राक्षी पृथां भद्रा यशस्विनी ।।"}, {"c": "1.213", "n": "19", "i": 6790, "v": "ततोऽभिगम्य त्वरिता पूर्णेन्दुसदृशानना । ववन्दे द्रौपदीं भद्रा प्रेष्याहमिति चाब्रवीत् ।।"}, {"c": "1.213", "n": "20", "i": 6791, "v": "प्रत्युत्थाय च तां कृष्णा स्वसारं माधवस्य ताम् । सस्वजे चावदत्प्रीता निःसपत्नोऽस्तु ते पतिः । तथैव मुदिता भद्रा तामुवाचैवमस्त्विति ।।"}, {"c": "1.213", "n": "21", "i": 6792, "v": "ततस्ते हृष्टमनसः पाण्डवेया महारथाः । कुन्ती च परमप्रीता बभूव जनमेजय ।।"}, {"c": "1.213", "n": "22", "i": 6793, "v": "श्रुत्वा तु पुण्डरीकाक्षः संप्राप्तं स्वपुरोत्तमम् । अर्जुनं पाण्डवश्रेष्ठमिन्द्रप्रस्थगतं तदा ।।"}, {"c": "1.213", "n": "23", "i": 6794, "v": "आजगाम विशुद्धात्मा सह रामेण केशवः । वृष्ण्यन्धकमहामात्रैः सह वीरैर्महारथैः ।।"}, {"c": "1.213", "n": "24", "i": 6795, "v": "भ्रातृभिश्च कुमारैश्च योधैश्च शतशो वृतः । सैन्येन महता शौरिरभिगुप्तः परंतपः ।।"}, {"c": "1.213", "n": "25", "i": 6796, "v": "तत्र दानपतिर्धीमानाजगाम महायशाः । अक्रूरो वृष्णिवीराणां सेनापतिररिंदमः ।।"}, {"c": "1.213", "n": "26", "i": 6797, "v": "अनाधृष्टिर्महातेजा उद्धवश्च महायशाः । साक्षाद्बृहस्पतेः शिष्यो महाबुद्धिर्महायशाः ।।"}, {"c": "1.213", "n": "27", "i": 6798, "v": "सत्यकः सात्यकिश्चैव कृतवर्मा च सात्वतः । प्रद्युम्नश्चैव साम्बश्च निशठः शङ्कुरेव च ।।"}, {"c": "1.213", "n": "28", "i": 6799, "v": "चारुदेष्णश्च विक्रान्तो झिल्ली विपृथुरेव च । सारणश्च महाबाहुर्गदश्च विदुषां वरः ।।"}, {"c": "1.213", "n": "29", "i": 6800, "v": "एते चान्ये च बहवो वृष्णिभोजान्धकास्तथा । आजग्मुः खाण्डवप्रस्थमादाय हरणं बहु ।।"}, {"c": "1.213", "n": "30", "i": 6801, "v": "ततो युधिष्ठिरो राजा श्रुत्वा माधवमागतम् । प्रतिग्रहार्थं कृष्णस्य यमौ प्रास्थापयत्तदा ।।"}, {"c": "1.213", "n": "31", "i": 6802, "v": "ताभ्यां प्रतिगृहीतं तद्वृष्णिचक्रं समृद्धिमत् । विवेश खाण्डवप्रस्थं पताकाध्वजशोभितम् ।।"}, {"c": "1.213", "n": "32", "i": 6803, "v": "सिक्तसंमृष्टपन्थानं पुष्पप्रकरशोभितम् । चन्दनस्य रसैः शीतैः पुण्यगन्धैर्निषेवितम् ।।"}, {"c": "1.213", "n": "33", "i": 6804, "v": "दह्यतागुरुणा चैव देशे देशे सुगन्धिना । सुसंमृष्टजनाकीर्णं वणिग्भिरुपशोभितम् ।।"}, {"c": "1.213", "n": "34", "i": 6805, "v": "प्रतिपेदे महाबाहुः सह रामेण केशवः । वृष्ण्यन्धकमहाभोजैः संवृतः पुरुषोत्तमः ।।"}, {"c": "1.213", "n": "35", "i": 6806, "v": "संपूज्यमानः पौरैश्च ब्राह्मणैश्च सहस्रशः । विवेश भवनं राज्ञः पुरंदरगृहोपमम् ।।"}, {"c": "1.213", "n": "36", "i": 6807, "v": "युधिष्ठिरस्तु रामेण समागच्छद्यथाविधि । मूर्ध्नि केशवमाघ्राय पर्यष्वजत बाहुना ।।"}, {"c": "1.213", "n": "37", "i": 6808, "v": "तं प्रीयमाणं कृष्णस्तु विनयेनाभ्यपूजयत् । भीमं च पुरुषव्याघ्रं विधिवत्प्रत्यपूजयत् ।।"}, {"c": "1.213", "n": "38", "i": 6809, "v": "तांश्च वृष्ण्यन्धकश्रेष्ठान्धर्मराजो युधिष्ठिरः । प्रतिजग्राह सत्कारैर्यथाविधि यथोपगम् ।।"}, {"c": "1.213", "n": "39", "i": 6810, "v": "गुरुवत्पूजयामास कांश्चित्कांश्चिद्वयस्यवत् । कांश्चिदभ्यवदत्प्रेम्णा कैश्चिदप्यभिवादितः ।।"}, {"c": "1.213", "n": "40", "i": 6811, "v": "ततो ददौ वासुदेवो जन्यार्थे धनमुत्तमम् । हरणं वै सुभद्राया ज्ञातिदेयं महायशाः ।।"}, {"c": "1.213", "n": "41", "i": 6812, "v": "रथानां काञ्चनाङ्गानां किङ्किणीजालमालिनाम् । चतुर्युजामुपेतानां सूतैः कुशलसंमतैः । सहस्रं प्रददौ कृष्णो गवामयुतमेव च ।।"}, {"c": "1.213", "n": "42", "i": 6813, "v": "श्रीमान्माथुरदेश्यानां दोग्ध्रीणां पुण्यवर्चसाम् । वडवानां च शुभ्राणां चन्द्रांशुसमवर्चसाम् । ददौ जनार्दनः प्रीत्या सहस्रं हेमभूषणम् ।।"}, {"c": "1.213", "n": "43", "i": 6814, "v": "तथैवाश्वतरीणां च दान्तानां वातरंहसाम् । शतान्यञ्जनकेशीनां श्वेतानां पञ्च पञ्च च ।।"}, {"c": "1.213", "n": "44", "i": 6815, "v": "स्नापनोत्सादने चैव सुयुक्तं वयसान्वितम् । स्त्रीणां सहस्रं गौरीणां सुवेषाणां सुवर्चसाम् ।।"}, {"c": "1.213", "n": "45", "i": 6816, "v": "सुवर्णशतकण्ठीनामरोगाणां सुवाससाम् । परिचर्यासु दक्षाणां प्रददौ पुष्करेक्षणः ।।"}, {"c": "1.213", "n": "46", "i": 6817, "v": "कृताकृतस्य मुख्यस्य कनकस्याग्निवर्चसः । मनुष्यभारान्दाशार्हो ददौ दश जनार्दनः ।।"}, {"c": "1.213", "n": "47", "i": 6818, "v": "गजानां तु प्रभिन्नानां त्रिधा प्रस्रवतां मदम् । गिरिकूटनिकाशानां समरेष्वनिवर्तिनाम् ।।"}, {"c": "1.213", "n": "48", "i": 6819, "v": "कॢप्तानां पटुघण्टानां वराणां हेममालिनाम् । हस्त्यारोहैरुपेतानां सहस्रं साहसप्रियः ।।"}, {"c": "1.213", "n": "49", "i": 6820, "v": "रामः पादग्राहणिकं ददौ पार्थाय लाङ्गली । प्रीयमाणो हलधरः संबन्धप्रीतिमावहन् ।।"}, {"c": "1.213", "n": "50", "i": 6821, "v": "स महाधनरत्नौघो वस्त्रकम्बलफेनवान् । महागजमहाग्राहः पताकाशैवलाकुलः ।।"}, {"c": "1.213", "n": "51", "i": 6822, "v": "पाण्डुसागरमाविद्धः प्रविवेश महानदः । पूर्णमापूरयंस्तेषां द्विषच्छोकावहोऽभवत् ।।"}, {"c": "1.213", "n": "52", "i": 6823, "v": "प्रतिजग्राह तत्सर्वं धर्मराजो युधिष्ठिरः । पूजयामास तांश्चैव वृष्ण्यन्धकमहारथान् ।।"}, {"c": "1.213", "n": "53", "i": 6824, "v": "ते समेता महात्मानः कुरुवृष्ण्यन्धकोत्तमाः । विजह्रुरमरावासे नराः सुकृतिनो यथा ।।"}, {"c": "1.213", "n": "54", "i": 6825, "v": "तत्र तत्र महापानैरुत्कृष्टतलनादितैः । यथायोगं यथाप्रीति विजह्रुः कुरुवृष्णयः ।।"}, {"c": "1.213", "n": "55", "i": 6826, "v": "एवमुत्तमवीर्यास्ते विहृत्य दिवसान्बहून् । पूजिताः कुरुभिर्जग्मुः पुनर्द्वारवतीं पुरीम् ।।"}, {"c": "1.213", "n": "56", "i": 6827, "v": "रामं पुरस्कृत्य ययुर्वृष्ण्यन्धकमहारथाः । रत्नान्यादाय शुभ्राणि दत्तानि कुरुसत्तमैः ।।"}, {"c": "1.213", "n": "57", "i": 6828, "v": "वासुदेवस्तु पार्थेन तत्रैव सह भारत । उवास नगरे रम्ये शक्रप्रस्थे महामनाः । व्यचरद्यमुनाकूले पार्थेन सह भारत ।।"}, {"c": "1.213", "n": "58", "i": 6829, "v": "ततः सुभद्रा सौभद्रं केशवस्य प्रिया स्वसा । जयन्तमिव पौलोमी द्युतिमन्तमजीजनत् ।।"}, {"c": "1.213", "n": "59", "i": 6830, "v": "दीर्घबाहुं महासत्त्वमृषभाक्षमरिंदमम् । सुभद्रा सुषुवे वीरमभिमन्युं नरर्षभम् ।।"}, {"c": "1.213", "n": "60", "i": 6831, "v": "अभीश्च मन्युमांश्चैव ततस्तमरिमर्दनम् । अभिमन्युमिति प्राहुरार्जुनिं पुरुषर्षभम् ।।"}, {"c": "1.213", "n": "61", "i": 6832, "v": "स सात्वत्यामतिरथः संबभूव धनंजयात् । मखे निर्मथ्यमानाद्वा शमीगर्भाद्धुताशनः ।।"}, {"c": "1.213", "n": "62", "i": 6833, "v": "यस्मिञ्जाते महाबाहुः कुन्तीपुत्रो युधिष्ठिरः । अयुतं गा द्विजातिभ्यः प्रादान्निष्कांश्च तावतः ।।"}, {"c": "1.213", "n": "63", "i": 6834, "v": "दयितो वासुदेवस्य बाल्यात्प्रभृति चाभवत् । पितॄणां चैव सर्वेषां प्रजानामिव चन्द्रमाः ।।"}, {"c": "1.213", "n": "64", "i": 6835, "v": "जन्मप्रभृति कृष्णश्च चक्रे तस्य क्रियाः शुभाः । स चापि ववृधे बालः शुक्लपक्षे यथा शशी ।।"}, {"c": "1.213", "n": "65", "i": 6836, "v": "चतुष्पादं दशविधं धनुर्वेदमरिंदमः । अर्जुनाद्वेद वेदज्ञात्सकलं दिव्यमानुषम् ।।"}, {"c": "1.213", "n": "66", "i": 6837, "v": "विज्ञानेष्वपि चास्त्राणां सौष्ठवे च महाबलः । क्रियास्वपि च सर्वासु विशेषानभ्यशिक्षयत् ।।"}, {"c": "1.213", "n": "67", "i": 6838, "v": "आगमे च प्रयोगे च चक्रे तुल्यमिवात्मनः । तुतोष पुत्रं सौभद्रं प्रेक्षमाणो धनंजयः ।।"}, {"c": "1.213", "n": "68", "i": 6839, "v": "सर्वसंहननोपेतं सर्वलक्षणलक्षितम् । दुर्धर्षमृषभस्कन्धं व्यात्ताननमिवोरगम् ।।"}, {"c": "1.213", "n": "69", "i": 6840, "v": "सिंहदर्पं महेष्वासं मत्तमातङ्गविक्रमम् । मेघदुन्दुभिनिर्घोषं पूर्णचन्द्रनिभाननम् ।।"}, {"c": "1.213", "n": "70", "i": 6841, "v": "कृष्णस्य सदृशं शौर्ये वीर्ये रूपे तथाकृतौ । ददर्श पुत्रं बीभत्सुर्मघवानिव तं यथा ।।"}, {"c": "1.213", "n": "71", "i": 6842, "v": "पाञ्चाल्यपि च पञ्चभ्यः पतिभ्यः शुभलक्षणा । लेभे पञ्च सुतान्वीराञ्शुभान्पञ्चाचलानिव ।।"}, {"c": "1.213", "n": "72", "i": 6843, "v": "युधिष्ठिरात्प्रतिविन्ध्यं सुतसोमं वृकोदरात् । अर्जुनाच्छ्रुतकर्माणं शतानीकं च नाकुलिम् ।।"}, {"c": "1.213", "n": "73", "i": 6844, "v": "सहदेवाच्छ्रुतसेनमेतान्पञ्च महारथान् । पाञ्चाली सुषुवे वीरानादित्यानदितिर्यथा ।।"}, {"c": "1.213", "n": "74", "i": 6845, "v": "शास्त्रतः प्रतिविन्ध्यं तमूचुर्विप्रा युधिष्ठिरम् । परप्रहरणज्ञाने प्रतिविन्ध्यो भवत्वयम् ।।"}, {"c": "1.213", "n": "75", "i": 6846, "v": "सुते सोमसहस्रे तु सोमार्कसमतेजसम् । सुतसोमं महेष्वासं सुषुवे भीमसेनतः ।।"}, {"c": "1.213", "n": "76", "i": 6847, "v": "श्रुतं कर्म महत्कृत्वा निवृत्तेन किरीटिना । जातः पुत्रस्तवेत्येवं श्रुतकर्मा ततोऽभवत् ।।"}, {"c": "1.213", "n": "77", "i": 6848, "v": "शतानीकस्य राजर्षेः कौरव्यः कुरुनन्दनः । चक्रे पुत्रं सनामानं नकुलः कीर्तिवर्धनम् ।।"}, {"c": "1.213", "n": "78", "i": 6849, "v": "ततस्त्वजीजनत्कृष्णा नक्षत्रे वह्निदैवते । सहदेवात्सुतं तस्माच्छ्रुतसेनेति तं विदुः ।।"}, {"c": "1.213", "n": "79", "i": 6850, "v": "एकवर्षान्तरास्त्वेव द्रौपदेया यशस्विनः । अन्वजायन्त राजेन्द्र परस्परहिते रताः ।।"}, {"c": "1.213", "n": "80", "i": 6851, "v": "जातकर्माण्यानुपूर्व्याच्चूडोपनयनानि च । चकार विधिवद्धौम्यस्तेषां भरतसत्तम ।।"}, {"c": "1.213", "n": "81", "i": 6852, "v": "कृत्वा च वेदाध्ययनं ततः सुचरितव्रताः । जगृहुः सर्वमिष्वस्त्रमर्जुनाद्दिव्यमानुषम् ।।"}, {"c": "1.213", "n": "82", "i": 6853, "v": "देवगर्भोपमैः पुत्रैर्व्यूढोरस्कैर्महाबलैः । अन्विता राजशार्दूल पाण्डवा मुदमाप्नुवन् ।।"}, {"c": "1.214", "t": "वैशंपायन उवाच ।"}, {"c": "1.214", "n": "1", "i": 6854, "v": "इन्द्रप्रस्थे वसन्तस्ते जघ्नुरन्यान्नराधिपान् । शासनाद्धृतराष्ट्रस्य राज्ञः शांतनवस्य च ।।"}, {"c": "1.214", "n": "2", "i": 6855, "v": "आश्रित्य धर्मराजानं सर्वलोकोऽवसत्सुखम् । पुण्यलक्षणकर्माणं स्वदेहमिव देहिनः ।।"}, {"c": "1.214", "n": "3", "i": 6856, "v": "स समं धर्मकामार्थान्सिषेवे भरतर्षभः । त्रीनिवात्मसमान्बन्धून्बन्धुमानिव मानयन् ।।"}, {"c": "1.214", "n": "4", "i": 6857, "v": "तेषां समविभक्तानां क्षितौ देहवतामिव । बभौ धर्मार्थकामानां चतुर्थ इव पार्थिवः ।।"}, {"c": "1.214", "n": "5", "i": 6858, "v": "अध्येतारं परं वेदाः प्रयोक्तारं महाध्वराः । रक्षितारं शुभं वर्णा लेभिरे तं जनाधिपम् ।।"}, {"c": "1.214", "n": "6", "i": 6859, "v": "अधिष्ठानवती लक्ष्मीः परायणवती मतिः । बन्धुमानखिलो धर्मस्तेनासीत्पृथिवीक्षिता ।।"}, {"c": "1.214", "n": "7", "i": 6860, "v": "भ्रातृभिः सहितो राजा चतुर्भिरधिकं बभौ । प्रयुज्यमानैर्विततो वेदैरिव महाध्वरः ।।"}, {"c": "1.214", "n": "8", "i": 6861, "v": "तं तु धौम्यादयो विप्राः परिवार्योपतस्थिरे । बृहस्पतिसमा मुख्याः प्रजापतिमिवामराः ।।"}, {"c": "1.214", "n": "9", "i": 6862, "v": "धर्मराजे अतिप्रीत्या पूर्णचन्द्र इवामले । प्रजानां रेमिरे तुल्यं नेत्राणि हृदयानि च ।।"}, {"c": "1.214", "n": "10", "i": 6863, "v": "न तु केवलदैवेन प्रजा भावेन रेमिरे । यद्बभूव मनःकान्तं कर्मणा स चकार तत् ।।"}, {"c": "1.214", "n": "11", "i": 6864, "v": "न ह्ययुक्तं न चासत्यं नानृतं न च विप्रियम् । भाषितं चारुभाषस्य जज्ञे पार्थस्य धीमतः ।।"}, {"c": "1.214", "n": "12", "i": 6865, "v": "स हि सर्वस्य लोकस्य हितमात्मन एव च । चिकीर्षुः सुमहातेजा रेमे भरतसत्तमः ।।"}, {"c": "1.214", "n": "13", "i": 6866, "v": "तथा तु मुदिताः सर्वे पाण्डवा विगतज्वराः । अवसन्पृथिवीपालांस्त्रासयन्तः स्वतेजसा ।।"}, {"c": "1.214", "n": "14", "i": 6867, "v": "ततः कतिपयाहस्य बीभत्सुः कृष्णमब्रवीत् । उष्णानि कृष्ण वर्तन्ते गच्छामो यमुनां प्रति ।।"}, {"c": "1.214", "n": "15", "i": 6868, "v": "सुहृज्जनवृतास्तत्र विहृत्य मधुसूदन । सायाह्ने पुनरेष्यामो रोचतां ते जनार्दन ।।"}, {"c": "1.214", "t": "वासुदेव उवाच ।"}, {"c": "1.214", "n": "16", "i": 6869, "v": "कुन्तीमातर्ममाप्येतद्रोचते यद्वयं जले । सुहृज्जनवृताः पार्थ विहरेम यथासुखम् ।।"}, {"c": "1.214", "t": "वैशंपायन उवाच ।"}, {"c": "1.214", "n": "17", "i": 6870, "v": "आमन्त्र्य धर्मराजानमनुज्ञाप्य च भारत । जग्मतुः पार्थगोविन्दौ सुहृज्जनवृतौ ततः ।।"}, {"c": "1.214", "n": "18", "i": 6871, "v": "विहारदेशं संप्राप्य नानाद्रुमवदुत्तमम् । गृहैरुच्चावचैर्युक्तं पुरंदरगृहोपमम् ।।"}, {"c": "1.214", "n": "19", "i": 6872, "v": "भक्ष्यैर्भोज्यैश्च पेयैश्च रसवद्भिर्महाधनैः । माल्यैश्च विविधैर्युक्तं युक्तं वार्ष्णेयपार्थयोः ।।"}, {"c": "1.214", "n": "20", "i": 6873, "v": "आविवेशतुरापूर्णं रत्नैरुच्चावचैः शुभैः । यथोपजोषं सर्वश्च जनश्चिक्रीड भारत ।।"}, {"c": "1.214", "n": "21", "i": 6874, "v": "वने काश्चिज्जले काश्चित्काश्चिद्वेश्मसु चाङ्गनाः । यथादेशं यथाप्रीति चिक्रीडुः कृष्णपार्थयोः ।।"}, {"c": "1.214", "n": "22", "i": 6875, "v": "द्रौपदी च सुभद्रा च वासांस्याभरणानि च । प्रयच्छेतां महार्हाणि स्त्रीणां ते स्म मदोत्कटे ।।"}, {"c": "1.214", "n": "23", "i": 6876, "v": "काश्चित्प्रहृष्टा ननृतुश्चुक्रुशुश्च तथापराः । जहसुश्चापरा नार्यः पपुश्चान्या वरासवम् ।।"}, {"c": "1.214", "n": "24", "i": 6877, "v": "रुरुदुश्चापरास्तत्र प्रजघ्नुश्च परस्परम् । मन्त्रयामासुरन्याश्च रहस्यानि परस्परम् ।।"}, {"c": "1.214", "n": "25", "i": 6878, "v": "वेणुवीणामृदङ्गानां मनोज्ञानां च सर्वशः । शब्देनापूर्यते ह स्म तद्वनं सुसमृद्धिमत् ।।"}, {"c": "1.214", "n": "26", "i": 6879, "v": "तस्मिंस्तथा वर्तमाने कुरुदाशार्हनन्दनौ । समीपे जग्मतुः कंचिदुद्देशं सुमनोहरम् ।।"}, {"c": "1.214", "n": "27", "i": 6880, "v": "तत्र गत्वा महात्मानौ कृष्णौ परपुरंजयौ । महार्हासनयो राजंस्ततस्तौ संनिषीदतुः ।।"}, {"c": "1.214", "n": "28", "i": 6881, "v": "तत्र पूर्वव्यतीतानि विक्रान्तानि रतानि च । बहूनि कथयित्वा तौ रेमाते पार्थमाधवौ ।।"}, {"c": "1.214", "n": "29", "i": 6882, "v": "तत्रोपविष्टौ मुदितौ नाकपृष्ठेऽश्विनाविव । अभ्यगच्छत्तदा विप्रो वासुदेवधनंजयौ ।।"}, {"c": "1.214", "n": "30", "i": 6883, "v": "बृहच्छालप्रतीकाशः प्रतप्तकनकप्रभः । हरिपिङ्गो हरिश्मश्रुः प्रमाणायामतः समः ।।"}, {"c": "1.214", "n": "31", "i": 6884, "v": "तरुणादित्यसंकाशः कृष्णवासा जटाधरः । पद्मपत्राननः पिङ्गस्तेजसा प्रज्वलन्निव ।।"}, {"c": "1.214", "n": "32", "i": 6885, "v": "उपसृष्टं तु तं कृष्णौ भ्राजमानं द्विजोत्तमम् । अर्जुनो वासुदेवश्च तूर्णमुत्पत्य तस्थतुः ।।"}, {"c": "1.215", "t": "वैशंपायन उवाच ।"}, {"c": "1.215", "n": "1", "i": 6886, "v": "सोऽब्रवीदर्जुनं चैव वासुदेवं च सात्वतम् । लोकप्रवीरौ तिष्ठन्तौ खाण्डवस्य समीपतः ।।"}, {"c": "1.215", "n": "2", "i": 6887, "v": "ब्राह्मणो बहुभोक्तास्मि भुञ्जेऽपरिमितं सदा । भिक्षे वार्ष्णेयपार्थौ वामेकां तृप्तिं प्रयच्छताम् ।।"}, {"c": "1.215", "n": "3", "i": 6888, "v": "एवमुक्तौ तमब्रूतां ततस्तौ कृष्णपाण्डवौ । केनान्नेन भवांस्तृप्येत्तस्यान्नस्य यतावहे ।।"}, {"c": "1.215", "n": "4", "i": 6889, "v": "एवमुक्तः स भगवानब्रवीत्तावुभौ ततः । भाषमाणौ तदा वीरौ किमन्नं क्रियतामिति ।।"}, {"c": "1.215", "n": "5", "i": 6890, "v": "नाहमन्नं बुभुक्षे वै पावकं मां निबोधतम् । यदन्नमनुरूपं मे तद्युवां संप्रयच्छतम् ।।"}, {"c": "1.215", "n": "6", "i": 6891, "v": "इदमिन्द्रः सदा दावं खाण्डवं परिरक्षति । तं न शक्नोम्यहं दग्धुं रक्ष्यमाणं महात्मना ।।"}, {"c": "1.215", "n": "7", "i": 6892, "v": "वसत्यत्र सखा तस्य तक्षकः पन्नगः सदा । सगणस्तत्कृते दावं परिरक्षति वज्रभृत् ।।"}, {"c": "1.215", "n": "8", "i": 6893, "v": "तत्र भूतान्यनेकानि रक्ष्यन्ते स्म प्रसङ्गतः । तं दिधक्षुर्न शक्नोमि दग्धुं शक्रस्य तेजसा ।।"}, {"c": "1.215", "n": "9", "i": 6894, "v": "स मां प्रज्वलितं दृष्ट्वा मेघाम्भोभिः प्रवर्षति । ततो दग्धुं न शक्नोमि दिधक्षुर्दावमीप्सितम् ।।"}, {"c": "1.215", "n": "10", "i": 6895, "v": "स युवाभ्यां सहायाभ्यामस्त्रविद्भ्यां समागतः । दहेयं खाण्डवं दावमेतदन्नं वृतं मया ।।"}, {"c": "1.215", "n": "11", "i": 6896, "v": "युवां ह्युदकधारास्ता भूतानि च समन्ततः । उत्तमास्त्रविदौ सम्यक्सर्वतो वारयिष्यथः ।।"}, {"c": "1.215", "n": "12", "i": 6897, "v": "एवमुक्ते प्रत्युवाच बीभत्सुर्जातवेदसम् । दिधक्षुं खाण्डवं दावमकामस्य शतक्रतोः ।।"}, {"c": "1.215", "n": "13", "i": 6898, "v": "उत्तमास्त्राणि मे सन्ति दिव्यानि च बहूनि च । यैरहं शक्नुयां योद्धुमपि वज्रधरान्बहून् ।।"}, {"c": "1.215", "n": "14", "i": 6899, "v": "धनुर्मे नास्ति भगवन्बाहुवीर्येण संमितम् । कुर्वतः समरे यत्नं वेगं यद्विषहेत मे ।।"}, {"c": "1.215", "n": "15", "i": 6900, "v": "शरैश्च मेऽर्थो बहुभिरक्षयैः क्षिप्रमस्यतः । न हि वोढुं रथः शक्तः शरान्मम यथेप्सितान् ।।"}, {"c": "1.215", "n": "16", "i": 6901, "v": "अश्वांश्च दिव्यानिच्छेयं पाण्डुरान्वातरंहसः । रथं च मेघनिर्घोषं सूर्यप्रतिमतेजसम् ।।"}, {"c": "1.215", "n": "17", "i": 6902, "v": "तथा कृष्णस्य वीर्येण नायुधं विद्यते समम् । येन नागान्पिशाचांश्च निहन्यान्माधवो रणे ।।"}, {"c": "1.215", "n": "18", "i": 6903, "v": "उपायं कर्मणः सिद्धौ भगवन्वक्तुमर्हसि । निवारयेयं येनेन्द्रं वर्षमाणं महावने ।।"}, {"c": "1.215", "n": "19", "i": 6904, "v": "पौरुषेण तु यत्कार्यं तत्कर्तारौ स्व पावक । करणानि समर्थानि भगवन्दातुमर्हसि ।।"}, {"c": "1.216", "t": "वैशंपायन उवाच ।"}, {"c": "1.216", "n": "1", "i": 6905, "v": "एवमुक्तस्तु भगवान्धूमकेतुर्हुताशनः । चिन्तयामास वरुणं लोकपालं दिदृक्षया । आदित्यमुदके देवं निवसन्तं जलेश्वरम् ।।"}, {"c": "1.216", "n": "2", "i": 6906, "v": "स च तच्चिन्तितं ज्ञात्वा दर्शयामास पावकम् । तमब्रवीद्धूमकेतुः प्रतिपूज्य जलेश्वरम् । चतुर्थं लोकपालानां रक्षितारं महेश्वरम् ।।"}, {"c": "1.216", "n": "3", "i": 6907, "v": "सोमेन राज्ञा यद्दत्तं धनुश्चैवेषुधी च ते । तत्प्रयच्छोभयं शीघ्रं रथं च कपिलक्षणम् ।।"}, {"c": "1.216", "n": "4", "i": 6908, "v": "कार्यं हि सुमहत्पार्थो गाण्डीवेन करिष्यति । चक्रेण वासुदेवश्च तन्मदर्थे प्रदीयताम् । ददानीत्येव वरुणः पावकं प्रत्यभाषत ।।"}, {"c": "1.216", "n": "5", "i": 6909, "v": "ततोऽद्भुतं महावीर्यं यशःकीर्तिविवर्धनम् । सर्वशस्त्रैरनाधृष्यं सर्वशस्त्रप्रमाथि च । सर्वायुधमहामात्रं परसेनाप्रधर्षणम् ।।"}, {"c": "1.216", "n": "6", "i": 6910, "v": "एकं शतसहस्रेण संमितं राष्ट्रवर्धनम् । चित्रमुच्चावचैर्वर्णैः शोभितं श्लक्ष्णमव्रणम् ।।"}, {"c": "1.216", "n": "7", "i": 6911, "v": "देवदानवगन्धर्वैः पूजितं शाश्वतीः समाः । प्रादाद्वै धनुरत्नं तदक्षय्यौ च महेषुधी ।।"}, {"c": "1.216", "n": "8", "i": 6912, "v": "रथं च दिव्याश्वयुजं कपिप्रवरकेतनम् । उपेतं राजतैरश्वैर्गान्धर्वैर्हेममालिभिः । पाण्डुराभ्रप्रतीकाशैर्मनोवायुसमैर्जवे ।।"}, {"c": "1.216", "n": "9", "i": 6913, "v": "सर्वोपकरणैर्युक्तमजय्यं देवदानवैः । भानुमन्तं महाघोषं सर्वभूतमनोहरम् ।।"}, {"c": "1.216", "n": "10", "i": 6914, "v": "ससर्ज यत्स्वतपसा भौवनो भुवनप्रभुः । प्रजापतिरनिर्देश्यं यस्य रूपं रवेरिव ।।"}, {"c": "1.216", "n": "11", "i": 6915, "v": "यं स्म सोमः समारुह्य दानवानजयत्प्रभुः । नगमेघप्रतीकाशं ज्वलन्तमिव च श्रिया ।।"}, {"c": "1.216", "n": "12", "i": 6916, "v": "आश्रिता तं रथश्रेष्ठं शक्रायुधसमा शुभा । तापनीया सुरुचिरा ध्वजयष्टिरनुत्तमा ।।"}, {"c": "1.216", "n": "13", "i": 6917, "v": "तस्यां तु वानरो दिव्यः सिंहशार्दूललक्षणः । विनर्दन्निव तत्रस्थः संस्थितो मूर्ध्न्यशोभत ।।"}, {"c": "1.216", "n": "14", "i": 6918, "v": "ध्वजे भूतानि तत्रासन्विविधानि महान्ति च । नादेन रिपुसैन्यानां येषां संज्ञा प्रणश्यति ।।"}, {"c": "1.216", "n": "15", "i": 6919, "v": "स तं नानापताकाभिः शोभितं रथमुत्तमम् । प्रदक्षिणमुपावृत्य दैवतेभ्यः प्रणम्य च ।।"}, {"c": "1.216", "n": "16", "i": 6920, "v": "संनद्धः कवची खड्गी बद्धगोधाङ्गुलित्रवान् । आरुरोह रथं पार्थो विमानं सुकृती यथा ।।"}, {"c": "1.216", "n": "17", "i": 6921, "v": "तच्च दिव्यं धनुःश्रेष्ठं ब्रह्मणा निर्मितं पुरा । गाण्डीवमुपसंगृह्य बभूव मुदितोऽर्जुनः ।।"}, {"c": "1.216", "n": "18", "i": 6922, "v": "हुताशनं नमस्कृत्य ततस्तदपि वीर्यवान् । जग्राह बलमास्थाय ज्यया च युयुजे धनुः ।।"}, {"c": "1.216", "n": "19", "i": 6923, "v": "मौर्व्यां तु युज्यमानायां बलिना पाण्डवेन ह । येऽशृण्वन्कूजितं तत्र तेषां वै व्यथितं मनः ।।"}, {"c": "1.216", "n": "20", "i": 6924, "v": "लब्ध्वा रथं धनुश्चैव तथाक्षय्यौ महेषुधी । बभूव कल्यः कौन्तेयः प्रहृष्टः साह्यकर्मणि ।।"}, {"c": "1.216", "n": "21", "i": 6925, "v": "वज्रनाभं ततश्चक्रं ददौ कृष्णाय पावकः । आग्नेयमस्त्रं दयितं स च कल्योऽभवत्तदा ।।"}, {"c": "1.216", "n": "22", "i": 6926, "v": "अब्रवीत्पावकश्चैनमेतेन मधुसूदन । अमानुषानपि रणे विजेष्यसि न संशयः ।।"}, {"c": "1.216", "n": "23", "i": 6927, "v": "अनेन त्वं मनुष्याणां देवानामपि चाहवे । रक्षःपिशाचदैत्यानां नागानां चाधिकः सदा । भविष्यसि न संदेहः प्रवरारिनिबर्हणे ।।"}, {"c": "1.216", "n": "24", "i": 6928, "v": "क्षिप्तं क्षिप्तं रणे चैतत्त्वया माधव शत्रुषु । हत्वाप्रतिहतं संख्ये पाणिमेष्यति ते पुनः ।।"}, {"c": "1.216", "n": "25", "i": 6929, "v": "वरुणश्च ददौ तस्मै गदामशनिनिःस्वनाम् । दैत्यान्तकरणीं घोरां नाम्ना कौमोदकीं हरेः ।।"}, {"c": "1.216", "n": "26", "i": 6930, "v": "ततः पावकमब्रूतां प्रहृष्टौ कृष्णपाण्डवौ । कृतास्त्रौ शस्त्रसंपन्नौ रथिनौ ध्वजिनावपि ।।"}, {"c": "1.216", "n": "27", "i": 6931, "v": "कल्यौ स्वो भगवन्योद्धुमपि सर्वैः सुरासुरैः । किं पुनर्वज्रिणैकेन पन्नगार्थे युयुत्सुना ।।"}, {"c": "1.216", "t": "अर्जुन उवाच ।"}, {"c": "1.216", "n": "28", "i": 6932, "v": "चक्रमस्त्रं च वार्ष्णेयो विसृजन्युधि वीर्यवान् । त्रिषु लोकेषु तन्नास्ति यन्न जीयाज्जनार्दनः ।।"}, {"c": "1.216", "n": "29", "i": 6933, "v": "गाण्डीवं धनुरादाय तथाक्षय्यौ महेषुधी । अहमप्युत्सहे लोकान्विजेतुं युधि पावक ।।"}, {"c": "1.216", "n": "30", "i": 6934, "v": "सर्वतः परिवार्यैनं दावेन महता प्रभो । कामं संप्रज्वलाद्यैव कल्यौ स्वः साह्यकर्मणि ।।"}, {"c": "1.216", "t": "वैशंपायन उवाच ।"}, {"c": "1.216", "n": "31", "i": 6935, "v": "एवमुक्तः स भगवान्दाशार्हेणार्जुनेन च । तैजसं रूपमास्थाय दावं दग्धुं प्रचक्रमे ।।"}, {"c": "1.216", "n": "32", "i": 6936, "v": "सर्वतः परिवार्याथ सप्तार्चिर्ज्वलनस्तदा । ददाह खाण्डवं क्रुद्धो युगान्तमिव दर्शयन् ।।"}, {"c": "1.216", "n": "33", "i": 6937, "v": "परिगृह्य समाविष्टस्तद्वनं भरतर्षभ । मेघस्तनितनिर्घोषं सर्वभूतानि निर्दहन् ।।"}, {"c": "1.216", "n": "34", "i": 6938, "v": "दह्यतस्तस्य विबभौ रूपं दावस्य भारत । मेरोरिव नगेन्द्रस्य काञ्चनस्य महाद्युतेः ।।"}, {"c": "1.217", "t": "वैशंपायन उवाच ।"}, {"c": "1.217", "n": "1", "i": 6939, "v": "तौ रथाभ्यां नरव्याघ्रौ दावस्योभयतः स्थितौ । दिक्षु सर्वासु भूतानां चक्राते कदनं महत् ।।"}, {"c": "1.217", "n": "2", "i": 6940, "v": "यत्र यत्र हि दृश्यन्ते प्राणिनः खाण्डवालयाः । पलायन्तस्तत्र तत्र तौ वीरौ पर्यधावताम् ।।"}, {"c": "1.217", "n": "3", "i": 6941, "v": "छिद्रं हि न प्रपश्यन्ति रथयोराशुविक्रमात् । आविद्धाविव दृश्येते रथिनौ तौ रथोत्तमौ ।।"}, {"c": "1.217", "n": "4", "i": 6942, "v": "खाण्डवे दह्यमाने तु भूतान्यथ सहस्रशः । उत्पेतुर्भैरवान्नादान्विनदन्तो दिशो दश ।।"}, {"c": "1.217", "n": "5", "i": 6943, "v": "दग्धैकदेशा बहवो निष्टप्ताश्च तथापरे । स्फुटिताक्षा विशीर्णाश्च विप्लुताश्च विचेतसः ।।"}, {"c": "1.217", "n": "6", "i": 6944, "v": "समालिङ्ग्य सुतानन्ये पितॄन्मातॄंस्तथापरे । त्यक्तुं न शेकुः स्नेहेन तथैव निधनं गताः ।।"}, {"c": "1.217", "n": "7", "i": 6945, "v": "विकृतैर्दर्शनैरन्ये समुत्पेतुः सहस्रशः । तत्र तत्र विघूर्णन्तः पुनरग्नौ प्रपेदिरे ।।"}, {"c": "1.217", "n": "8", "i": 6946, "v": "दग्धपक्षाक्षिचरणा विचेष्टन्तो महीतले । तत्र तत्र स्म दृश्यन्ते विनश्यन्तः शरीरिणः ।।"}, {"c": "1.217", "n": "9", "i": 6947, "v": "जलस्थानेषु सर्वेषु क्वाथ्यमानेषु भारत । गतसत्त्वाः स्म दृश्यन्ते कूर्ममत्स्याः सहस्रशः ।।"}, {"c": "1.217", "n": "10", "i": 6948, "v": "शरीरैः संप्रदीप्तैश्च देहवन्त इवाग्नयः । अदृश्यन्त वने तस्मिन्प्राणिनः प्राणसंक्षये ।।"}, {"c": "1.217", "n": "11", "i": 6949, "v": "तांस्तथोत्पततः पार्थः शरैः संछिद्य खण्डशः । दीप्यमाने ततः प्रास्यत्प्रहसन्कृष्णवर्त्मनि ।।"}, {"c": "1.217", "n": "12", "i": 6950, "v": "ते शराचितसर्वाङ्गा विनदन्तो महारवान् । ऊर्ध्वमुत्पत्य वेगेन निपेतुः पावके पुनः ।।"}, {"c": "1.217", "n": "13", "i": 6951, "v": "शरैरभ्याहतानां च दह्यतां च वनौकसाम् । विरावः श्रूयते ह स्म समुद्रस्येव मथ्यतः ।।"}, {"c": "1.217", "n": "14", "i": 6952, "v": "वह्नेश्चापि प्रहृष्टस्य खमुत्पेतुर्महार्चिषः । जनयामासुरुद्वेगं सुमहान्तं दिवौकसाम् ।।"}, {"c": "1.217", "n": "15", "i": 6953, "v": "ततो जग्मुर्महात्मानः सर्व एव दिवौकसः । शरणं देवराजानं सहस्राक्षं पुरंदरम् ।।"}, {"c": "1.217", "t": "देवा ऊचुः ।"}, {"c": "1.217", "n": "16", "i": 6954, "v": "किं न्विमे मानवाः सर्वे दह्यन्ते कृष्णवर्त्मना । कच्चिन्न संक्षयः प्राप्तो लोकानाममरेश्वर ।।"}, {"c": "1.217", "t": "वैशंपायन उवाच ।"}, {"c": "1.217", "n": "17", "i": 6955, "v": "तच्छ्रुत्वा वृत्रहा तेभ्यः स्वयमेवान्ववेक्ष्य च । खाण्डवस्य विमोक्षार्थं प्रययौ हरिवाहनः ।।"}, {"c": "1.217", "n": "18", "i": 6956, "v": "महता मेघजालेन नानारूपेण वज्रभृत् । आकाशं समवस्तीर्य प्रववर्ष सुरेश्वरः ।।"}, {"c": "1.217", "n": "19", "i": 6957, "v": "ततोऽक्षमात्रा विसृजन्धाराः शतसहस्रशः । अभ्यवर्षत्सहस्राक्षः पावकं खाण्डवं प्रति ।।"}, {"c": "1.217", "n": "20", "i": 6958, "v": "असंप्राप्तास्तु ता धारास्तेजसा जातवेदसः । ख एव समशुष्यन्त न काश्चित्पावकं गताः ।।"}, {"c": "1.217", "n": "21", "i": 6959, "v": "ततो नमुचिहा क्रुद्धो भृशमर्चिष्मतस्तदा । पुनरेवाभ्यवर्षत्तमम्भः प्रविसृजन्बहु ।।"}, {"c": "1.217", "n": "22", "i": 6960, "v": "अर्चिर्धाराभिसंबद्धं धूमविद्युत्समाकुलम् । बभूव तद्वनं घोरं स्तनयित्नुसघोषवत् ।।"}, {"c": "1.218", "t": "वैशंपायन उवाच ।"}, {"c": "1.218", "n": "1", "i": 6961, "v": "तस्याभिवर्षतो वारि पाण्डवः प्रत्यवारयत् । शरवर्षेण बीभत्सुरुत्तमास्त्राणि दर्शयन् ।।"}, {"c": "1.218", "n": "2", "i": 6962, "v": "शरैः समन्ततः सर्वं खाण्डवं चापि पाण्डवः । छादयामास तद्वर्षमपकृष्य ततो वनात् ।।"}, {"c": "1.218", "n": "3", "i": 6963, "v": "न च स्म किंचिच्छक्नोति भूतं निश्चरितुं ततः । संछाद्यमाने खगमैरस्यता सव्यसाचिना ।।"}, {"c": "1.218", "n": "4", "i": 6964, "v": "तक्षकस्तु न तत्रासीत्सर्पराजो महाबलः । दह्यमाने वने तस्मिन्कुरुक्षेत्रेऽभवत्तदा ।।"}, {"c": "1.218", "n": "5", "i": 6965, "v": "अश्वसेनस्तु तत्रासीत्तक्षकस्य सुतो बली । स यत्नमकरोत्तीव्रं मोक्षार्थं हव्यवाहनात् ।।"}, {"c": "1.218", "n": "6", "i": 6966, "v": "न शशाक विनिर्गन्तुं कौन्तेयशरपीडितः । मोक्षयामास तं माता निगीर्य भुजगात्मजा ।।"}, {"c": "1.218", "n": "7", "i": 6967, "v": "तस्य पूर्वं शिरो ग्रस्तं पुच्छमस्य निगीर्यते । ऊर्ध्वमाचक्रमे सा तु पन्नगी पुत्रगृद्धिनी ।।"}, {"c": "1.218", "n": "8", "i": 6968, "v": "तस्यास्तीक्ष्णेन भल्लेन पृथुधारेण पाण्डवः । शिरश्चिच्छेद गच्छन्त्यास्तामपश्यत्सुरेश्वरः ।।"}, {"c": "1.218", "n": "9", "i": 6969, "v": "तं मुमोचयिषुर्वज्री वातवर्षेण पाण्डवम् । मोहयामास तत्कालमश्वसेनस्त्वमुच्यत ।।"}, {"c": "1.218", "n": "10", "i": 6970, "v": "तां च मायां तदा दृष्ट्वा घोरां नागेन वञ्चितः । द्विधा त्रिधा च चिच्छेद खगतानेव भारत ।।"}, {"c": "1.218", "n": "11", "i": 6971, "v": "शशाप तं च संक्रुद्धो बीभत्सुर्जिह्मगामिनम् । पावको वासुदेवश्च अप्रतिष्ठो भवेदिति ।।"}, {"c": "1.218", "n": "12", "i": 6972, "v": "ततो जिष्णुः सहस्राक्षं खं वितत्येषुभिः शितैः । योधयामास संक्रुद्धो वञ्चनां तामनुस्मरन् ।।"}, {"c": "1.218", "n": "13", "i": 6973, "v": "देवराडपि तं दृष्ट्वा संरब्धमिव फल्गुनम् । स्वमस्त्रमसृजद्दीप्तं यत्ततानाखिलं नभः ।।"}, {"c": "1.218", "n": "14", "i": 6974, "v": "ततो वायुर्महाघोषः क्षोभयन्सर्वसागरान् । वियत्स्थोऽजनयन्मेघाञ्जलधारामुचोऽऽकुलान् ।।"}, {"c": "1.218", "n": "15", "i": 6975, "v": "तद्विघातार्थमसृजदर्जुनोऽप्यस्त्रमुत्तमम् । वायव्यमेवाभिमन्त्र्य प्रतिपत्तिविशारदः ।।"}, {"c": "1.218", "n": "16", "i": 6976, "v": "तेनेन्द्राशनिमेघानां वीर्यौजस्तद्विनाशितम् । जलधाराश्च ताः शोषं जग्मुर्नेशुश्च विद्युतः ।।"}, {"c": "1.218", "n": "17", "i": 6977, "v": "क्षणेन चाभवद्व्योम संप्रशान्तरजस्तमः । सुखशीतानिलगुणं प्रकृतिस्थार्कमण्डलम् ।।"}, {"c": "1.218", "n": "18", "i": 6978, "v": "निष्प्रतीकारहृष्टश्च हुतभुग्विविधाकृतिः । प्रजज्वालातुलार्चिष्मान्स्वनादैः पूरयञ्जगत् ।।"}, {"c": "1.218", "n": "19", "i": 6979, "v": "कृष्णाभ्यां रक्षितं दृष्ट्वा तं च दावमहंकृताः । समुत्पेतुरथाकाशं सुपर्णाद्याः पतत्रिणः ।।"}, {"c": "1.218", "n": "20", "i": 6980, "v": "गरुडा वज्रसदृशैः पक्षतुण्डनखैस्तथा । प्रहर्तुकामाः संपेतुराकाशात्कृष्णपाण्डवौ ।।"}, {"c": "1.218", "n": "21", "i": 6981, "v": "तथैवोरगसंघाताः पाण्डवस्य समीपतः । उत्सृजन्तो विषं घोरं निश्चेरुर्ज्वलिताननाः ।।"}, {"c": "1.218", "n": "22", "i": 6982, "v": "तांश्चकर्त शरैः पार्थः सरोषान्दृश्य खेचरान् । विवशाश्चापतन्दीप्तं देहाभावाय पावकम् ।।"}, {"c": "1.218", "n": "23", "i": 6983, "v": "ततः सुराः सगन्धर्वा यक्षराक्षसपन्नगाः । उत्पेतुर्नादमतुलमुत्सृजन्तो रणार्थिणः ।।"}, {"c": "1.218", "n": "24", "i": 6984, "v": "अयःकणपचक्राश्मभुशुण्ड्युद्यतबाहवः । कृष्णपार्थौ जिघांसन्तः क्रोधसंमूर्च्छितौजसः ।।"}, {"c": "1.218", "n": "25", "i": 6985, "v": "तेषामभिव्याहरतां शस्त्रवर्षं च मुञ्चताम् । प्रममाथोत्तमाङ्गानि बीभत्सुर्निशितैः शरैः ।।"}, {"c": "1.218", "n": "26", "i": 6986, "v": "कृष्णश्च सुमहातेजाश्चक्रेणारिनिहा तदा । दैत्यदानवसंघानां चकार कदनं महत् ।।"}, {"c": "1.218", "n": "27", "i": 6987, "v": "अथापरे शरैर्विद्धाश्चक्रवेगेरितास्तदा । वेलामिव समासाद्य व्यातिष्ठन्त महौजसः ।।"}, {"c": "1.218", "n": "28", "i": 6988, "v": "ततः शक्रोऽभिसंक्रुद्धस्त्रिदशानां महेश्वरः । पाण्डुरं गजमास्थाय तावुभौ समभिद्रवत् ।।"}, {"c": "1.218", "n": "29", "i": 6989, "v": "अशनिं गृह्य तरसा वज्रमस्त्रमवासृजत् । हतावेताविति प्राह सुरानसुरसूदनः ।।"}, {"c": "1.218", "n": "30", "i": 6990, "v": "ततः समुद्यतां दृष्ट्वा देवेन्द्रेण महाशनिम् । जगृहुः सर्वशस्त्राणि स्वानि स्वानि सुरास्तदा ।।"}, {"c": "1.218", "n": "31", "i": 6991, "v": "कालदण्डं यमो राजा शिबिकां च धनेश्वरः । पाशं च वरुणस्तत्र विचक्रं च तथा शिवः ।।"}, {"c": "1.218", "n": "32", "i": 6992, "v": "ओषधीर्दीप्यमानाश्च जगृहातेऽश्विनावपि । जगृहे च धनुर्धाता मुसलं च जयस्तथा ।।"}, {"c": "1.218", "n": "33", "i": 6993, "v": "पर्वतं चापि जग्राह क्रुद्धस्त्वष्टा महाबलः । अंशस्तु शक्तिं जग्राह मृत्युर्देवः परश्वधम् ।।"}, {"c": "1.218", "n": "34", "i": 6994, "v": "प्रगृह्य परिघं घोरं विचचारार्यमा अपि । मित्रश्च क्षुरपर्यन्तं चक्रं गृह्य व्यतिष्ठत ।।"}, {"c": "1.218", "n": "35", "i": 6995, "v": "पूषा भगश्च संक्रुद्धः सविता च विशां पते । आत्तकार्मुकनिस्त्रिंशाः कृष्णपार्थावभिद्रुताः ।।"}, {"c": "1.218", "n": "36", "i": 6996, "v": "रुद्राश्च वसवश्चैव मरुतश्च महाबलाः । विश्वेदेवास्तथा साध्या दीप्यमानाः स्वतेजसा ।।"}, {"c": "1.218", "n": "37", "i": 6997, "v": "एते चान्ये च बहवो देवास्तौ पुरुषोत्तमौ । कृष्णपार्थौ जिघांसन्तः प्रतीयुर्विविधायुधाः ।।"}, {"c": "1.218", "n": "38", "i": 6998, "v": "तत्राद्भुतान्यदृश्यन्त निमित्तानि महाहवे । युगान्तसमरूपाणि भूतोत्सादाय भारत ।।"}, {"c": "1.218", "n": "39", "i": 6999, "v": "तथा तु दृष्ट्वा संरब्धं शक्रं देवैः सहाच्युतौ । अभीतौ युधि दुर्धर्षौ तस्थतुः सज्जकार्मुकौ ।।"}, {"c": "1.218", "n": "40", "i": 7000, "v": "आगतांश्चैव तान्दृष्ट्वा देवानेकैकशस्ततः । न्यवारयेतां संक्रुद्धौ बाणैर्वज्रोपमैस्तदा ।।"}, {"c": "1.218", "n": "41", "i": 7001, "v": "असकृद्भग्नसंकल्पाः सुराश्च बहुशः कृताः । भयाद्रणं परित्यज्य शक्रमेवाभिशिश्रियुः ।।"}, {"c": "1.218", "n": "42", "i": 7002, "v": "दृष्ट्वा निवारितान्देवान्माधवेनार्जुनेन च । आश्चर्यमगमंस्तत्र मुनयो दिवि विष्ठिताः ।।"}, {"c": "1.218", "n": "43", "i": 7003, "v": "शक्रश्चापि तयोर्वीर्यमुपलभ्यासकृद्रणे । बभूव परमप्रीतो भूयश्चैतावयोधयत् ।।"}, {"c": "1.218", "n": "44", "i": 7004, "v": "ततोऽश्मवर्षं सुमहद्व्यसृजत्पाकशासनः । भूय एव तदा वीर्यं जिज्ञासुः सव्यसाचिनः । तच्छरैरर्जुनो वर्षं प्रतिजघ्नेऽत्यमर्षणः ।।"}, {"c": "1.218", "n": "45", "i": 7005, "v": "विफलं क्रियमाणं तत्संप्रेक्ष्य च शतक्रतुः । भूयः संवर्धयामास तद्वर्षं देवराडथ ।।"}, {"c": "1.218", "n": "46", "i": 7006, "v": "सोऽश्मवर्षं महावेगैरिषुभिः पाकशासनिः । विलयं गमयामास हर्षयन्पितरं तदा ।।"}, {"c": "1.218", "n": "47", "i": 7007, "v": "समुत्पाट्य तु पाणिभ्यां मन्दराच्छिखरं महत् । सद्रुमं व्यसृजच्छक्रो जिघांसुः पाण्डुनन्दनम् ।।"}, {"c": "1.218", "n": "48", "i": 7008, "v": "ततोऽर्जुनो वेगवद्भिर्ज्वलिताग्रैरजिह्मगैः । बाणैर्विध्वंसयामास गिरेः शृङ्गं सहस्रधा ।।"}, {"c": "1.218", "n": "49", "i": 7009, "v": "गिरेर्विशीर्यमाणस्य तस्य रूपं तदा बभौ । सार्कचन्द्रग्रहस्येव नभसः प्रविशीर्यतः ।।"}, {"c": "1.218", "n": "50", "i": 7010, "v": "तेनावाक्पतता दावे शैलेन महता भृशम् । भूय एव हतास्तत्र प्राणिनः खाण्डवालयाः ।।"}, {"c": "1.219", "t": "वैशंपायन उवाच ।"}, {"c": "1.219", "n": "1", "i": 7011, "v": "तथा शैलनिपातेन भीषिताः खाण्डवालयाः । दानवा राक्षसा नागास्तरक्ष्वृक्षवनौकसः । द्विपाः प्रभिन्नाः शार्दूलाः सिंहाः केसरिणस्तथा ।।"}, {"c": "1.219", "n": "2", "i": 7012, "v": "मृगाश्च महिषाश्चैव शतशः पक्षिणस्तथा । समुद्विग्ना विससृपुस्तथान्या भूतजातयः ।।"}, {"c": "1.219", "n": "3", "i": 7013, "v": "तं दावं समुदीक्षन्तः कृष्णौ चाभ्युद्यतायुधौ । उत्पातनादशब्देन संत्रासित इवाभवन् ।।"}, {"c": "1.219", "n": "4", "i": 7014, "v": "स्वतेजोभास्वरं चक्रमुत्ससर्ज जनार्दनः । तेन ता जातयः क्षुद्राः सदानवनिशाचराः । निकृत्ताः शतशः सर्वा निपेतुरनलं क्षणात् ।।"}, {"c": "1.219", "n": "5", "i": 7015, "v": "अदृश्यन्राक्षसास्तत्र कृष्णचक्रविदारिताः । वसारुधिरसंपृक्ताः संध्यायामिव तोयदाः ।।"}, {"c": "1.219", "n": "6", "i": 7016, "v": "पिशाचान्पक्षिणो नागान्पशूंश्चापि सहस्रशः । निघ्नंश्चरति वार्ष्णेयः कालवत्तत्र भारत ।।"}, {"c": "1.219", "n": "7", "i": 7017, "v": "क्षिप्तं क्षिप्तं हि तच्चक्रं कृष्णस्यामित्रघातिनः । हत्वानेकानि सत्त्वानि पाणिमेति पुनः पुनः ।।"}, {"c": "1.219", "n": "8", "i": 7018, "v": "तथा तु निघ्नतस्तस्य सर्वसत्त्वानि भारत । बभूव रूपमत्युग्रं सर्वभूतात्मनस्तदा ।।"}, {"c": "1.219", "n": "9", "i": 7019, "v": "समेतानां च देवानां दानवानां च सर्वशः । विजेता नाभवत्कश्चित्कृष्णपाण्डवयोर्मृधे ।।"}, {"c": "1.219", "n": "10", "i": 7020, "v": "तयोर्बलात्परित्रातुं तं दावं तु यदा सुराः । नाशक्नुवञ्शमयितुं तदाभूवन्पराङ्मुखाः ।।"}, {"c": "1.219", "n": "11", "i": 7021, "v": "शतक्रतुश्च संप्रेक्ष्य विमुखान्देवतागणान् । बभूवावस्थितः प्रीतः प्रशंसन्कृष्णपाण्डवौ ।।"}, {"c": "1.219", "n": "12", "i": 7022, "v": "निवृत्तेषु तु देवेषु वागुवाचाशरीरिणी । शतक्रतुमभिप्रेक्ष्य महागम्भीरनिःस्वना ।।"}, {"c": "1.219", "n": "13", "i": 7023, "v": "न ते सखा संनिहितस्तक्षकः पन्नगोत्तमः । दाहकाले खाण्डवस्य कुरुक्षेत्रं गतो ह्यसौ ।।"}, {"c": "1.219", "n": "14", "i": 7024, "v": "न च शक्यौ त्वया जेतुं युद्धेऽस्मिन्समवस्थितौ । वासुदेवार्जुनौ शक्र निबोधेदं वचो मम ।।"}, {"c": "1.219", "n": "15", "i": 7025, "v": "नरनारायणौ देवौ तावेतौ विश्रुतौ दिवि । भवानप्यभिजानाति यद्वीर्यौ यत्पराक्रमौ ।।"}, {"c": "1.219", "n": "16", "i": 7026, "v": "नैतौ शक्यौ दुराधर्षौ विजेतुमजितौ युधि । अपि सर्वेषु लोकेषु पुराणावृषिसत्तमौ ।।"}, {"c": "1.219", "n": "17", "i": 7027, "v": "पूजनीयतमावेतावपि सर्वैः सुरासुरैः । सयक्षरक्षोगन्धर्वनरकिंनरपन्नगैः ।।"}, {"c": "1.219", "n": "18", "i": 7028, "v": "तस्मादितः सुरैः सार्धं गन्तुमर्हसि वासव । दिष्टं चाप्यनुपश्यैतत्खाण्डवस्य विनाशनम् ।।"}, {"c": "1.219", "n": "19", "i": 7029, "v": "इति वाचमभिश्रुत्य तथ्यमित्यमरेश्वरः । कोपामर्षौ समुत्सृज्य संप्रतस्थे दिवं तदा ।।"}, {"c": "1.219", "n": "20", "i": 7030, "v": "तं प्रस्थितं महात्मानं समवेक्ष्य दिवौकसः । त्वरिताः सहिता राजन्ननुजग्मुः शतक्रतुम् ।।"}, {"c": "1.219", "n": "21", "i": 7031, "v": "देवराजं तदा यान्तं सह देवैरुदीक्ष्य तु । वासुदेवार्जुनौ वीरौ सिंहनादं विनेदतुः ।।"}, {"c": "1.219", "n": "22", "i": 7032, "v": "देवराजे गते राजन्प्रहृष्टौ कृष्णपाण्डवौ । निर्विशङ्कं पुनर्दावं दाहयामासतुस्तदा ।।"}, {"c": "1.219", "n": "23", "i": 7033, "v": "स मारुत इवाभ्राणि नाशयित्वार्जुनः सुरान् । व्यधमच्छरसंपातैः प्राणिनः खाण्डवालयान् ।।"}, {"c": "1.219", "n": "24", "i": 7034, "v": "न च स्म किंचिच्छक्नोति भूतं निश्चरितुं ततः । संछिद्यमानमिषुभिरस्यता सव्यसाचिना ।।"}, {"c": "1.219", "n": "25", "i": 7035, "v": "नाशकंस्तत्र भूतानि महान्त्यपि रणेऽर्जुनम् । निरीक्षितुममोघेषुं करिष्यन्ति कुतो रणम् ।।"}, {"c": "1.219", "n": "26", "i": 7036, "v": "शतेनैकं च विव्याध शतं चैकेन पत्रिणा । व्यसवस्तेऽपतन्नग्नौ साक्षात्कालहता इव ।।"}, {"c": "1.219", "n": "27", "i": 7037, "v": "न चालभन्त ते शर्म रोधःसु विषमेषु च । पितृदेवनिवासेषु संतापश्चाप्यजायत ।।"}, {"c": "1.219", "n": "28", "i": 7038, "v": "भूतसंघसहस्राश्च दीनाश्चक्रुर्महास्वनम् । रुरुवुर्वारणाश्चैव तथैव मृगपक्षिणः । तेन शब्देन वित्रेसुर्गङ्गोदधिचरा झषाः ।।"}, {"c": "1.219", "n": "29", "i": 7039, "v": "न ह्यर्जुनं महाबाहुं नापि कृष्णं महाबलम् । निरीक्षितुं वै शक्नोति कश्चिद्योद्धुं कुतः पुनः ।।"}, {"c": "1.219", "n": "30", "i": 7040, "v": "एकायनगता येऽपि निष्पतन्त्यत्र केचन । राक्षसान्दानवान्नागाञ्जघ्ने चक्रेण तान्हरिः ।।"}, {"c": "1.219", "n": "31", "i": 7041, "v": "ते विभिन्नशिरोदेहाश्चक्रवेगाद्गतासवः । पेतुरास्ये महाकाया दीप्तस्य वसुरेतसः ।।"}, {"c": "1.219", "n": "32", "i": 7042, "v": "स मांसरुधिरौघैश्च मेदौघैश्च समीरितः । उपर्याकाशगो वह्निर्विधूमः समदृश्यत ।।"}, {"c": "1.219", "n": "33", "i": 7043, "v": "दीप्ताक्षो दीप्तजिह्वश्च दीप्तव्यात्तमहाननः । दीप्तोर्ध्वकेशः पिङ्गाक्षः पिबन्प्राणभृतां वसाम् ।।"}, {"c": "1.219", "n": "34", "i": 7044, "v": "तां स कृष्णार्जुनकृतां सुधां प्राप्य हुताशनः । बभूव मुदितस्तृप्तः परां निर्वृतिमागतः ।।"}, {"c": "1.219", "n": "35", "i": 7045, "v": "अथासुरं मयं नाम तक्षकस्य निवेशनात् । विप्रद्रवन्तं सहसा ददर्श मधुसूदनः ।।"}, {"c": "1.219", "n": "36", "i": 7046, "v": "तमग्निः प्रार्थयामास दिधक्षुर्वातसारथिः । देहवान्वै जटी भूत्वा नदंश्च जलदो यथा । जिघांसुर्वासुदेवश्च चक्रमुद्यम्य विष्ठितः ।।"}, {"c": "1.219", "n": "37", "i": 7047, "v": "स चक्रमुद्यतं दृष्ट्वा दिधक्षुं च हुताशनम् । अभिधावार्जुनेत्येवं मयश्चुक्रोश भारत ।।"}, {"c": "1.219", "n": "38", "i": 7048, "v": "तस्य भीतस्वनं श्रुत्वा मा भैरिति धनंजयः । प्रत्युवाच मयं पार्थो जीवयन्निव भारत ।।"}, {"c": "1.219", "n": "39", "i": 7049, "v": "तं पार्थेनाभये दत्ते नमुचेर्भ्रातरं मयम् । न हन्तुमैच्छद्दाशार्हः पावको न ददाह च ।।"}, {"c": "1.219", "n": "40", "i": 7050, "v": "तस्मिन्वने दह्यमाने षडग्निर्न ददाह च । अश्वसेनं मयं चापि चतुरः शार्ङ्गकानिति ।।"}, {"c": "1.220", "t": "जनमेजय उवाच ।"}, {"c": "1.220", "n": "1", "i": 7051, "v": "किमर्थं शार्ङ्गकानग्निर्न ददाह तथागते । तस्मिन्वने दह्यमाने ब्रह्मन्नेतद्वदाशु मे ।।"}, {"c": "1.220", "n": "2", "i": 7052, "v": "अदाहे ह्यश्वसेनस्य दानवस्य मयस्य च । कारणं कीर्तितं ब्रह्मञ्शार्ङ्गकानां न कीर्तितम् ।।"}, {"c": "1.220", "n": "3", "i": 7053, "v": "तदेतदद्भुतं ब्रह्मञ्शार्ङ्गानामविनाशनम् । कीर्तयस्वाग्निसंमर्दे कथं ते न विनाशिताः ।।"}, {"c": "1.220", "t": "वैशंपायन उवाच ।"}, {"c": "1.220", "n": "4", "i": 7054, "v": "यदर्थं शार्ङ्गकानग्निर्न ददाह तथागते । तत्ते सर्वं यथावृत्तं कथयिष्यामि भारत ।।"}, {"c": "1.220", "n": "5", "i": 7055, "v": "धर्मज्ञानां मुख्यतमस्तपस्वी संशितव्रतः । आसीन्महर्षिः श्रुतवान्मन्दपाल इति श्रुतः ।।"}, {"c": "1.220", "n": "6", "i": 7056, "v": "स मार्गमास्थितो राजन्नृषीणामूर्ध्वरेतसाम् । स्वाध्यायवान्धर्मरतस्तपस्वी विजितेन्द्रियः ।।"}, {"c": "1.220", "n": "7", "i": 7057, "v": "स गत्वा तपसः पारं देहमुत्सृज्य भारत । जगाम पितृलोकाय न लेभे तत्र तत्फलम् ।।"}, {"c": "1.220", "n": "8", "i": 7058, "v": "स लोकानफलान्दृष्ट्वा तपसा निर्जितानपि । पप्रच्छ धर्मराजस्य समीपस्थान्दिवौकसः ।।"}, {"c": "1.220", "n": "9", "i": 7059, "v": "किमर्थमावृता लोका ममैते तपसार्जिताः । किं मया न कृतं तत्र यस्येदं कर्मणः फलम् ।।"}, {"c": "1.220", "n": "10", "i": 7060, "v": "तत्राहं तत्करिष्यामि यदर्थमिदमावृतम् । फलमेतस्य तपसः कथयध्वं दिवौकसः ।।"}, {"c": "1.220", "t": "देवा ऊचुः ।"}, {"c": "1.220", "n": "11", "i": 7061, "v": "ऋणिनो मानवा ब्रह्मञ्जायन्ते येन तच्छृणु । क्रियाभिर्ब्रह्मचर्येण प्रजया च न संशयः ।।"}, {"c": "1.220", "n": "12", "i": 7062, "v": "तदपाक्रियते सर्वं यज्ञेन तपसा सुतैः । तपस्वी यज्ञकृच्चासि न तु ते विद्यते प्रजा ।।"}, {"c": "1.220", "n": "13", "i": 7063, "v": "त इमे प्रसवस्यार्थे तव लोकाः समावृताः । प्रजायस्व ततो लोकानुपभोक्तासि शाश्वतान् ।।"}, {"c": "1.220", "n": "14", "i": 7064, "v": "पुन्नाम्नो नरकात्पुत्रस्त्रातीति पितरं मुने । तस्मादपत्यसंताने यतस्व द्विजसत्तम ।।"}, {"c": "1.220", "t": "वैशंपायन उवाच ।"}, {"c": "1.220", "n": "15", "i": 7065, "v": "तच्छ्रुत्वा मन्दपालस्तु तेषां वाक्यं दिवौकसाम् । क्व नु शीघ्रमपत्यं स्याद्बहुलं चेत्यचिन्तयत् ।।"}, {"c": "1.220", "n": "16", "i": 7066, "v": "स चिन्तयन्नभ्यगच्छद्बहुलप्रसवान्खगान् । शार्ङ्गिकां शार्ङ्गको भूत्वा जरितां समुपेयिवान् ।।"}, {"c": "1.220", "n": "17", "i": 7067, "v": "तस्यां पुत्रानजनयच्चतुरो ब्रह्मवादिनः । तानपास्य स तत्रैव जगाम लपितां प्रति । बालान्सुतानण्डगतान्मात्रा सह मुनिर्वने ।।"}, {"c": "1.220", "n": "18", "i": 7068, "v": "तस्मिन्गते महाभागे लपितां प्रति भारत । अपत्यस्नेहसंविग्ना जरिता बह्वचिन्तयत् ।।"}, {"c": "1.220", "n": "19", "i": 7069, "v": "तेन त्यक्तानसंत्याज्यानृषीनण्डगतान्वने । नाजहत्पुत्रकानार्ता जरिता खाण्डवे नृप । बभार चैतान्संजातान्स्ववृत्त्या स्नेहविक्लवा ।।"}, {"c": "1.220", "n": "20", "i": 7070, "v": "ततोऽग्निं खाण्डवं दग्धुमायान्तं दृष्टवानृषिः । मन्दपालश्चरंस्तस्मिन्वने लपितया सह ।।"}, {"c": "1.220", "n": "21", "i": 7071, "v": "तं संकल्पं विदित्वास्य ज्ञात्वा पुत्रांश्च बालकान् । सोऽभितुष्टाव विप्रर्षिर्ब्राह्मणो जातवेदसम् । पुत्रान्परिददद्भीतो लोकपालं महौजसम् ।।"}, {"c": "1.220", "t": "मन्दपाल उवाच ।"}, {"c": "1.220", "n": "22", "i": 7072, "v": "त्वमग्ने सर्वदेवानां मुखं त्वमसि हव्यवाट् । त्वमन्तः सर्वभूतानां गूढश्चरसि पावक ।।"}, {"c": "1.220", "n": "23", "i": 7073, "v": "त्वामेकमाहुः कवयस्त्वामाहुस्त्रिविधं पुनः । त्वामष्टधा कल्पयित्वा यज्ञवाहमकल्पयन् ।।"}, {"c": "1.220", "n": "24", "i": 7074, "v": "त्वया सृष्टमिदं विश्वं वदन्ति परमर्षयः । त्वदृते हि जगत्कृत्स्नं सद्यो न स्याद्धुताशन ।।"}, {"c": "1.220", "n": "25", "i": 7075, "v": "तुभ्यं कृत्वा नमो विप्राः स्वकर्मविजितां गतिम् । गच्छन्ति सह पत्नीभिः सुतैरपि च शाश्वतीम् ।।"}, {"c": "1.220", "n": "26", "i": 7076, "v": "त्वामग्ने जलदानाहुः खे विषक्तान्सविद्युतः । दहन्ति सर्वभूतानि त्वत्तो निष्क्रम्य हायनाः ।।"}, {"c": "1.220", "n": "27", "i": 7077, "v": "जातवेदस्तवैवेयं विश्वसृष्टिर्महाद्युते । तवैव कर्म विहितं भूतं सर्वं चराचरम् ।।"}, {"c": "1.220", "n": "28", "i": 7078, "v": "त्वयापो विहिताः पूर्वं त्वयि सर्वमिदं जगत् । त्वयि हव्यं च कव्यं च यथावत्संप्रतिष्ठितम् ।।"}, {"c": "1.220", "n": "29", "i": 7079, "v": "अग्ने त्वमेव ज्वलनस्त्वं धाता त्वं बृहस्पतिः । त्वमश्विनौ यमौ मित्रः सोमस्त्वमसि चानिलः ।।"}, {"c": "1.220", "t": "वैशंपायन उवाच ।"}, {"c": "1.220", "n": "30", "i": 7080, "v": "एवं स्तुतस्ततस्तेन मन्दपालेन पावकः । तुतोष तस्य नृपते मुनेरमिततेजसः । उवाच चैनं प्रीतात्मा किमिष्टं करवाणि ते ।।"}, {"c": "1.220", "n": "31", "i": 7081, "v": "तमब्रवीन्मन्दपालः प्राञ्जलिर्हव्यवाहनम् । प्रदहन्खाण्डवं दावं मम पुत्रान्विसर्जय ।।"}, {"c": "1.220", "n": "32", "i": 7082, "v": "तथेति तत्प्रतिश्रुत्य भगवान्हव्यवाहनः । खाण्डवे तेन कालेन प्रजज्वाल दिधक्षया ।।"}, {"c": "1.221", "t": "वैशंपायन उवाच ।"}, {"c": "1.221", "n": "1", "i": 7083, "v": "ततः प्रज्वलिते शुक्रे शार्ङ्गकास्ते सुदुःखिताः । व्यथिताः परमोद्विग्ना नाधिजग्मुः परायणम् ।।"}, {"c": "1.221", "n": "2", "i": 7084, "v": "निशाम्य पुत्रकान्बालान्माता तेषां तपस्विनी । जरिता दुःखसंतप्ता विललाप नरेश्वर ।।"}, {"c": "1.221", "n": "3", "i": 7085, "v": "अयमग्निर्दहन्कक्षमित आयाति भीषणः । जगत्संदीपयन्भीमो मम दुःखविवर्धनः ।।"}, {"c": "1.221", "n": "4", "i": 7086, "v": "इमे च मां कर्षयन्ति शिशवो मन्दचेतसः । अबर्हाश्चरणैर्हीनाः पूर्वेषां नः परायणम् । त्रासयंश्चायमायाति लेलिहानो महीरुहान् ।।"}, {"c": "1.221", "n": "5", "i": 7087, "v": "अशक्तिमत्त्वाच्च सुता न शक्ताः सरणे मम । आदाय च न शक्तास्मि पुत्रान्सरितुमन्यतः ।।"}, {"c": "1.221", "n": "6", "i": 7088, "v": "न च त्यक्तुमहं शक्ता हृदयं दूयतीव मे । कं नु जह्यामहं पुत्रं कमादाय व्रजाम्यहम् ।।"}, {"c": "1.221", "n": "7", "i": 7089, "v": "किं नु मे स्यात्कृतं कृत्वा मन्यध्वं पुत्रकाः कथम् । चिन्तयाना विमोक्षं वो नाधिगच्छामि किंचन । छादयित्वा च वो गात्रैः करिष्ये मरणं सह ।।"}, {"c": "1.221", "n": "8", "i": 7090, "v": "जरितारौ कुलं हीदं ज्येष्ठत्वेन प्रतिष्ठितम् । सारिसृक्वः प्रजायेत पितॄणां कुलवर्धनः ।।"}, {"c": "1.221", "n": "9", "i": 7091, "v": "स्तम्बमित्रस्तपः कुर्याद्द्रोणो ब्रह्मविदुत्तमः । इत्येवमुक्त्वा प्रययौ पिता वो निर्घृणः पुरा ।।"}, {"c": "1.221", "n": "10", "i": 7092, "v": "कमुपादाय शक्येत गन्तुं कस्यापदुत्तमा । किं नु कृत्वा कृतं कार्यं भवेदिति च विह्वला ।।"}, {"c": "1.221", "n": "11", "i": 7093, "v": "नापश्यत्स्वधिया मोक्षं स्वसुतानां तदानलात् । एवं ब्रुवन्तीं शार्ङ्गास्ते प्रत्यूचुरथ मातरम् ।।"}, {"c": "1.221", "n": "12", "i": 7094, "v": "स्नेहमुत्सृज्य मातस्त्वं पत यत्र न हव्यवाट् । अस्मासु हि विनष्टेषु भवितारः सुतास्तव । त्वयि मातर्विनष्टायां न नः स्यात्कुलसंततिः ।।"}, {"c": "1.221", "n": "13", "i": 7095, "v": "अन्ववेक्ष्यैतदुभयं क्षमं स्याद्यत्कुलस्य नः । तद्वै कर्तुं परः कालो मातरेष भवेत्तव ।।"}, {"c": "1.221", "n": "14", "i": 7096, "v": "मा वै कुलविनाशाय स्नेहं कार्षीः सुतेषु नः । न हीदं कर्म मोघं स्याल्लोककामस्य नः पितुः ।।"}, {"c": "1.221", "t": "जरितोवाच ।"}, {"c": "1.221", "n": "15", "i": 7097, "v": "इदमाखोर्बिलं भूमौ वृक्षस्यास्य समीपतः । तदाविशध्वं त्वरिता वह्नेरत्र न वो भयम् ।।"}, {"c": "1.221", "n": "16", "i": 7098, "v": "ततोऽहं पांसुना छिद्रमपिधास्यामि पुत्रकाः । एवं प्रतिकृतं मन्ये ज्वलतः कृष्णवर्त्मनः ।।"}, {"c": "1.221", "n": "17", "i": 7099, "v": "तत एष्याम्यतीतेऽग्नौ विहर्तुं पांसुसंचयम् । रोचतामेष वोपायो विमोक्षाय हुताशनात् ।।"}, {"c": "1.221", "t": "शार्ङ्गका ऊचुः ।"}, {"c": "1.221", "n": "18", "i": 7100, "v": "अबर्हान्मांसभूतान्नः क्रव्यादाखुर्विनाशयेत् । पश्यमाना भयमिदं न शक्ष्यामो निषेवितुम् ।।"}, {"c": "1.221", "n": "19", "i": 7101, "v": "कथमग्निर्न नो दह्यात्कथमाखुर्न भक्षयेत् । कथं न स्यात्पिता मोघः कथं माता ध्रियेत नः ।।"}, {"c": "1.221", "n": "20", "i": 7102, "v": "बिल आखोर्विनाशः स्यादग्नेराकाशचारिणाम् । अन्ववेक्ष्यैतदुभयं श्रेयान्दाहो न भक्षणम् ।।"}, {"c": "1.221", "n": "21", "i": 7103, "v": "गर्हितं मरणं नः स्यादाखुना खादता बिले । शिष्टादिष्टः परित्यागः शरीरस्य हुताशनात् ।।"}, {"c": "1.222", "t": "जरितोवाच ।"}, {"c": "1.222", "n": "1", "i": 7104, "v": "अस्माद्बिलान्निष्पतितं श्येन आखुं जहार तम् । क्षुद्रं गृहीत्वा पादाभ्यां भयं न भविता ततः ।।"}, {"c": "1.222", "t": "शार्ङ्गका ऊचुः ।"}, {"c": "1.222", "n": "2", "i": 7105, "v": "न हृतं तं वयं विद्मः श्येनेनाखुं कथंचन । अन्येऽपि भवितारोऽत्र तेभ्योऽपि भयमेव नः ।।"}, {"c": "1.222", "n": "3", "i": 7106, "v": "संशयो ह्यग्निरागच्छेद्दृष्टं वायोर्निवर्तनम् । मृत्युर्नो बिलवासिभ्यो भवेन्मातरसंशयम् ।।"}, {"c": "1.222", "n": "4", "i": 7107, "v": "निःसंशयात्संशयितो मृत्युर्मातर्विशिष्यते । चर खे त्वं यथान्यायं पुत्रान्वेत्स्यसि शोभनान् ।।"}, {"c": "1.222", "t": "जरितोवाच ।"}, {"c": "1.222", "n": "5", "i": 7108, "v": "अहं वै श्येनमायान्तमद्राक्षं बिलमन्तिकात् । संचरन्तं समादाय जहाराखुं बिलाद्बली ।।"}, {"c": "1.222", "n": "6", "i": 7109, "v": "तं पतन्तमहं श्येनं त्वरिता पृष्ठतोऽन्वगाम् । आशिषोऽस्य प्रयुञ्जाना हरतो मूषकं बिलात् ।।"}, {"c": "1.222", "n": "7", "i": 7110, "v": "यो नो द्वेष्टारमादाय श्येनराज प्रधावसि । भव त्वं दिवमास्थाय निरमित्रो हिरण्मयः ।।"}, {"c": "1.222", "n": "8", "i": 7111, "v": "यदा स भक्षितस्तेन क्षुधितेन पतत्रिणा । तदाहं तमनुज्ञाप्य प्रत्युपायां गृहान्प्रति ।।"}, {"c": "1.222", "n": "9", "i": 7112, "v": "प्रविशध्वं बिलं पुत्रा विश्रब्धा नास्ति वो भयम् । श्येनेन मम पश्यन्त्या हृत आखुर्न संशयः ।।"}, {"c": "1.222", "t": "शार्ङ्गका ऊचुः ।"}, {"c": "1.222", "n": "10", "i": 7113, "v": "न विद्म वै वयं मातर्हृतमाखुमितः पुरा । अविज्ञाय न शक्ष्यामो बिलमाविशतुं वयम् ।।"}, {"c": "1.222", "t": "जरितोवाच ।"}, {"c": "1.222", "n": "11", "i": 7114, "v": "अहं हि तं प्रजानामि हृतं श्येनेन मूषकम् । अत एव भयं नास्ति क्रियतां वचनं मम ।।"}, {"c": "1.222", "t": "शार्ङ्गका ऊचुः ।"}, {"c": "1.222", "n": "12", "i": 7115, "v": "न त्वं मिथ्योपचारेण मोक्षयेथा भयं महत् । समाकुलेषु ज्ञानेषु न बुद्धिकृतमेव तत् ।।"}, {"c": "1.222", "n": "13", "i": 7116, "v": "न चोपकृतमस्माभिर्न चास्मान्वेत्थ ये वयम् । पीड्यमाना भरस्यस्मान्का सती के वयं तव ।।"}, {"c": "1.222", "n": "14", "i": 7117, "v": "तरुणी दर्शनीयासि समर्था भर्तुरेषणे । अनुगच्छ स्वभर्तारं पुत्रानाप्स्यसि शोभनान् ।।"}, {"c": "1.222", "n": "15", "i": 7118, "v": "वयमप्यग्निमाविश्य लोकान्प्राप्स्यामहे शुभान् । अथास्मान्न दहेदग्निरायास्त्वं पुनरेव नः ।।"}, {"c": "1.222", "t": "वैशंपायन उवाच ।"}, {"c": "1.222", "n": "16", "i": 7119, "v": "एवमुक्ता ततः शार्ङ्गी पुत्रानुत्सृज्य खाण्डवे । जगाम त्वरिता देशं क्षेममग्नेरनाश्रयम् ।।"}, {"c": "1.222", "n": "17", "i": 7120, "v": "ततस्तीक्ष्णार्चिरभ्यागाज्ज्वलितो हव्यवाहनः । यत्र शार्ङ्गा बभूवुस्ते मन्दपालस्य पुत्रकाः ।।"}, {"c": "1.222", "n": "18", "i": 7121, "v": "ते शार्ङ्गा ज्वलनं दृष्ट्वा ज्वलितं स्वेन तेजसा । जरितारिस्ततो वाचं श्रावयामास पावकम् ।।"}, {"c": "1.223", "t": "जरितारिरुवाच ।"}, {"c": "1.223", "n": "1", "i": 7122, "v": "पुरतः कृच्छ्रकालस्य धीमाञ्जागर्ति पूरुषः । स कृच्छ्रकालं संप्राप्य व्यथां नैवैति कर्हिचित् ।।"}, {"c": "1.223", "n": "2", "i": 7123, "v": "यस्तु कृच्छ्रमसंप्राप्तं विचेता नावबुध्यते । स कृच्छ्रकाले व्यथितो न प्रजानाति किंचन ।।"}, {"c": "1.223", "t": "सारिसृक्व उवाच ।"}, {"c": "1.223", "n": "3", "i": 7124, "v": "धीरस्त्वमसि मेधावी प्राणकृच्छ्रमिदं च नः । शूरः प्राज्ञो बहूनां हि भवत्येको न संशयः ।।"}, {"c": "1.223", "t": "स्तम्बमित्र उवाच ।"}, {"c": "1.223", "n": "4", "i": 7125, "v": "ज्येष्ठस्त्राता भवति वै ज्येष्ठो मुञ्चति कृच्छ्रतः । ज्येष्ठश्चेन्न प्रजानाति कनीयान्किं करिष्यति ।।"}, {"c": "1.223", "t": "द्रोण उवाच ।"}, {"c": "1.223", "n": "5", "i": 7126, "v": "हिरण्यरेतास्त्वरितो ज्वलन्नायाति नः क्षयम् । सप्तजिह्वोऽनलः क्षामो लेलिहानोपसर्पति ।।"}, {"c": "1.223", "t": "वैशंपायन उवाच ।"}, {"c": "1.223", "n": "6", "i": 7127, "v": "एवमुक्तो भ्रातृभिस्तु जरितारिर्विभावसुम् । तुष्टाव प्राञ्जलिर्भूत्वा यथा तच्छृणु पार्थिव ।।"}, {"c": "1.223", "t": "जरितारिरुवाच ।"}, {"c": "1.223", "n": "7", "i": 7128, "v": "आत्मासि वायोः पवनः शरीरमुत वीरुधाम् । योनिरापश्च ते शुक्र योनिस्त्वमसि चाम्भसः ।।"}, {"c": "1.223", "n": "8", "i": 7129, "v": "ऊर्ध्वं चाधश्च गच्छन्ति विसर्पन्ति च पार्श्वतः । अर्चिषस्ते महावीर्य रश्मयः सवितुर्यथा ।।"}, {"c": "1.223", "t": "सारिसृक्व उवाच ।"}, {"c": "1.223", "n": "9", "i": 7130, "v": "माता प्रपन्ना पितरं न विद्मः; पक्षाश्च नो न प्रजाताब्जकेतो । न नस्त्राता विद्यतेऽग्ने त्वदन्य;स्तस्माद्धि नः परिरक्षैकवीर ।।"}, {"c": "1.223", "n": "10", "i": 7131, "v": "यदग्ने ते शिवं रूपं ये च ते सप्त हेतयः । तेन नः परिरक्षाद्य ईडितः शरणैषिणः ।।"}, {"c": "1.223", "n": "11", "i": 7132, "v": "त्वमेवैकस्तपसे जातवेदो; नान्यस्तप्ता विद्यते गोषु देव । ऋषीनस्मान्बालकान्पालयस्व; परेणास्मान्प्रैहि वै हव्यवाह ।।"}, {"c": "1.223", "t": "स्तम्बमित्र उवाच ।"}, {"c": "1.223", "n": "12", "i": 7133, "v": "सर्वमग्ने त्वमेवैकस्त्वयि सर्वमिदं जगत् । त्वं धारयसि भूतानि भुवनं त्वं बिभर्षि च ।।"}, {"c": "1.223", "n": "13", "i": 7134, "v": "त्वमग्निर्हव्यवाहस्त्वं त्वमेव परमं हविः । मनीषिणस्त्वां यजन्ते बहुधा चैकधैव च ।।"}, {"c": "1.223", "n": "14", "i": 7135, "v": "सृष्ट्वा लोकांस्त्रीनिमान्हव्यवाह; प्राप्ते काले पचसि पुनः समिद्धः । सर्वस्यास्य भुवनस्य प्रसूति;स्त्वमेवाग्ने भवसि पुनः प्रतिष्ठा ।।"}, {"c": "1.223", "n": "15", "i": 7136, "v": "त्वमन्नं प्राणिनां भुक्तमन्तर्भूतो जगत्पते । नित्यं प्रवृद्धः पचसि त्वयि सर्वं प्रतिष्ठितम् ।।"}, {"c": "1.223", "t": "द्रोण उवाच ।"}, {"c": "1.223", "n": "16", "i": 7137, "v": "सूर्यो भूत्वा रश्मिभिर्जातवेदो; भूमेरम्भो भूमिजातान्रसांश्च । विश्वानादाय पुनरुत्सर्गकाले; सृष्ट्वा वृष्ट्या भावयसीह शुक्र ।।"}, {"c": "1.223", "n": "17", "i": 7138, "v": "त्वत्त एताः पुनः शुक्र वीरुधो हरितच्छदाः । जायन्ते पुष्करिण्यश्च समुद्रश्च महोदधिः ।।"}, {"c": "1.223", "n": "18", "i": 7139, "v": "इदं वै सद्म तिग्मांशो वरुणस्य परायणम् । शिवस्त्राता भवास्माकं मास्मानद्य विनाशय ।।"}, {"c": "1.223", "n": "19", "i": 7140, "v": "पिङ्गाक्ष लोहितग्रीव कृष्णवर्त्मन्हुताशन । परेण प्रैहि मुञ्चास्मान्सागरस्य गृहानिव ।।"}, {"c": "1.223", "t": "वैशंपायन उवाच ।"}, {"c": "1.223", "n": "20", "i": 7141, "v": "एवमुक्तो जातवेदा द्रोणेनाक्लिष्टकर्मणा । द्रोणमाह प्रतीतात्मा मन्दपालप्रतिज्ञया ।।"}, {"c": "1.223", "n": "21", "i": 7142, "v": "ऋषिर्द्रोणस्त्वमसि वै ब्रह्मैतद्व्याहृतं त्वया । ईप्सितं ते करिष्यामि न च ते विद्यते भयम् ।।"}, {"c": "1.223", "n": "22", "i": 7143, "v": "मन्दपालेन यूयं हि मम पूर्वं निवेदिताः । वर्जयेः पुत्रकान्मह्यं दहन्दावमिति स्म ह ।।"}, {"c": "1.223", "n": "23", "i": 7144, "v": "यच्च तद्वचनं तस्य त्वया यच्चेह भाषितम् । उभयं मे गरीयस्तद्ब्रूहि किं करवाणि ते । भृशं प्रीतोऽस्मि भद्रं ते ब्रह्मन्स्तोत्रेण ते विभो ।।"}, {"c": "1.223", "t": "द्रोण उवाच ।"}, {"c": "1.223", "n": "24", "i": 7145, "v": "इमे मार्जारकाः शुक्र नित्यमुद्वेजयन्ति नः । एतान्कुरुष्व दंष्ट्रासु हव्यवाह सबान्धवान् ।।"}, {"c": "1.223", "t": "वैशंपायन उवाच ।"}, {"c": "1.223", "n": "25", "i": 7146, "v": "तथा तत्कृतवान्वह्निरभ्यनुज्ञाय शार्ङ्गकान् । ददाह खाण्डवं चैव समिद्धो जनमेजय ।।"}, {"c": "1.224", "t": "वैशंपायन उवाच ।"}, {"c": "1.224", "n": "1", "i": 7147, "v": "मन्दपालोऽपि कौरव्य चिन्तयानः सुतांस्तदा । उक्तवानप्यशीतांशुं नैव स स्म न तप्यते ।।"}, {"c": "1.224", "n": "2", "i": 7148, "v": "स तप्यमानः पुत्रार्थे लपितामिदमब्रवीत् । कथं न्वशक्ताः प्लवने लपिते मम पुत्रकाः ।।"}, {"c": "1.224", "n": "3", "i": 7149, "v": "वर्धमाने हुतवहे वाते शीघ्रं प्रवायति । असमर्था विमोक्षाय भविष्यन्ति ममात्मजाः ।।"}, {"c": "1.224", "n": "4", "i": 7150, "v": "कथं न्वशक्ता त्राणाय माता तेषां तपस्विनी । भविष्यत्यसुखाविष्टा पुत्रत्राणमपश्यती ।।"}, {"c": "1.224", "n": "5", "i": 7151, "v": "कथं नु सरणेऽशक्तान्पतने च ममात्मजान् । संतप्यमाना अभितो वाशमानाभिधावती ।।"}, {"c": "1.224", "n": "6", "i": 7152, "v": "जरितारिः कथं पुत्रः सारिसृक्वः कथं च मे । स्तम्बमित्रः कथं द्रोणः कथं सा च तपस्विनी ।।"}, {"c": "1.224", "n": "7", "i": 7153, "v": "लालप्यमानं तमृषिं मन्दपालं तथा वने । लपिता प्रत्युवाचेदं सासूयमिव भारत ।।"}, {"c": "1.224", "n": "8", "i": 7154, "v": "न ते सुतेष्ववेक्षास्ति तानृषीनुक्तवानसि । तेजस्विनो वीर्यवन्तो न तेषां ज्वलनाद्भयम् ।।"}, {"c": "1.224", "n": "9", "i": 7155, "v": "तथाग्नौ ते परीत्ताश्च त्वया हि मम संनिधौ । प्रतिश्रुतं तथा चेति ज्वलनेन महात्मना ।।"}, {"c": "1.224", "n": "10", "i": 7156, "v": "लोकपालोऽनृतां वाचं न तु वक्ता कथंचन । समर्थास्ते च वक्तारो न ते तेष्वस्ति मानसम् ।।"}, {"c": "1.224", "n": "11", "i": 7157, "v": "तामेव तु ममामित्रीं चिन्तयन्परितप्यसे । ध्रुवं मयि न ते स्नेहो यथा तस्यां पुराभवत् ।।"}, {"c": "1.224", "n": "12", "i": 7158, "v": "न हि पक्षवता न्याय्यं निःस्नेहेन सुहृज्जने । पीड्यमान उपद्रष्टुं शक्तेनात्मा कथंचन ।।"}, {"c": "1.224", "n": "13", "i": 7159, "v": "गच्छ त्वं जरितामेव यदर्थं परितप्यसे । चरिष्याम्यहमप्येका यथा कापुरुषे तथा ।।"}, {"c": "1.224", "t": "मन्दपाल उवाच ।"}, {"c": "1.224", "n": "14", "i": 7160, "v": "नाहमेवं चरे लोके यथा त्वमभिमन्यसे । अपत्यहेतोर्विचरे तच्च कृच्छ्रगतं मम ।।"}, {"c": "1.224", "n": "15", "i": 7161, "v": "भूतं हित्वा भविष्येऽर्थे योऽवलम्बेत मन्दधीः । अवमन्येत तं लोको यथेच्छसि तथा कुरु ।।"}, {"c": "1.224", "n": "16", "i": 7162, "v": "एष हि ज्वलमानोऽग्निर्लेलिहानो महीरुहान् । द्वेष्यं हि हृदि संतापं जनयत्यशिवं मम ।।"}, {"c": "1.224", "t": "वैशंपायन उवाच ।"}, {"c": "1.224", "n": "17", "i": 7163, "v": "तस्माद्देशादतिक्रान्ते ज्वलने जरिता ततः । जगाम पुत्रकानेव त्वरिता पुत्रगृद्धिनी ।।"}, {"c": "1.224", "n": "18", "i": 7164, "v": "सा तान्कुशलिनः सर्वान्निर्मुक्ताञ्जातवेदसः । रोरूयमाणा कृपणा सुतान्दृष्टवती वने ।।"}, {"c": "1.224", "n": "19", "i": 7165, "v": "अश्रद्धेयतमं तेषां दर्शनं सा पुनः पुनः । एकैकशश्च तान्पुत्रान्क्रोशमानान्वपद्यत ।।"}, {"c": "1.224", "n": "20", "i": 7166, "v": "ततोऽभ्यगच्छत्सहसा मन्दपालोऽपि भारत । अथ ते सर्व एवैनं नाभ्यनन्दन्त वै सुताः ।।"}, {"c": "1.224", "n": "21", "i": 7167, "v": "लालप्यमानमेकैकं जरितां च पुनः पुनः । नोचुस्ते वचनं किंचित्तमृषिं साध्वसाधु वा ।।"}, {"c": "1.224", "t": "मन्दपाल उवाच ।"}, {"c": "1.224", "n": "22", "i": 7168, "v": "ज्येष्ठः सुतस्ते कतमः कतमस्तदनन्तरः । मध्यमः कतमः पुत्रः कनिष्ठः कतमश्च ते ।।"}, {"c": "1.224", "n": "23", "i": 7169, "v": "एवं ब्रुवन्तं दुःखार्तं किं मां न प्रतिभाषसे । कृतवानस्मि हव्याशे नैव शान्तिमितो लभे ।।"}, {"c": "1.224", "t": "जरितोवाच ।"}, {"c": "1.224", "n": "24", "i": 7170, "v": "किं ते ज्येष्ठे सुते कार्यं किमनन्तरजेन वा । किं च ते मध्यमे कार्यं किं कनिष्ठे तपस्विनि ।।"}, {"c": "1.224", "n": "25", "i": 7171, "v": "यस्त्वं मां सर्वशो हीनामुत्सृज्यासि गतः पुरा । तामेव लपितां गच्छ तरुणीं चारुहासिनीम् ।।"}, {"c": "1.224", "t": "मन्दपाल उवाच ।"}, {"c": "1.224", "n": "26", "i": 7172, "v": "न स्त्रीणां विद्यते किंचिदन्यत्र पुरुषान्तरात् । सापत्नकमृते लोके भवितव्यं हि तत्तथा ।।"}, {"c": "1.224", "n": "27", "i": 7173, "v": "सुव्रतापि हि कल्याणी सर्वलोकपरिश्रुता । अरुन्धती पर्यशङ्कद्वसिष्ठमृषिसत्तमम् ।।"}, {"c": "1.224", "n": "28", "i": 7174, "v": "विशुद्धभावमत्यन्तं सदा प्रियहिते रतम् । सप्तर्षिमध्यगं वीरमवमेने च तं मुनिम् ।।"}, {"c": "1.224", "n": "29", "i": 7175, "v": "अपध्यानेन सा तेन धूमारुणसमप्रभा । लक्ष्यालक्ष्या नाभिरूपा निमित्तमिव लक्ष्यते ।।"}, {"c": "1.224", "n": "30", "i": 7176, "v": "अपत्यहेतोः संप्राप्तं तथा त्वमपि मामिह । इष्टमेवंगते हित्वा सा तथैव च वर्तसे ।।"}, {"c": "1.224", "n": "31", "i": 7177, "v": "नैव भार्येति विश्वासः कार्यः पुंसा कथंचन । न हि कार्यमनुध्याति भार्या पुत्रवती सती ।।"}, {"c": "1.224", "t": "वैशंपायन उवाच ।"}, {"c": "1.224", "n": "32", "i": 7178, "v": "ततस्ते सर्व एवैनं पुत्राः सम्यगुपासिरे । स च तानात्मजान्राजन्नाश्वासयितुमारभत् ।।"}, {"c": "1.225", "t": "मन्दपाल उवाच ।"}, {"c": "1.225", "n": "1", "i": 7179, "v": "युष्माकं परिरक्षार्थं विज्ञप्तो ज्वलनो मया । अग्निना च तथेत्येवं पूर्वमेव प्रतिश्रुतम् ।।"}, {"c": "1.225", "n": "2", "i": 7180, "v": "अग्नेर्वचनमाज्ञाय मातुर्धर्मज्ञतां च वः । युष्माकं च परं वीर्यं नाहं पूर्वमिहागतः ।।"}, {"c": "1.225", "n": "3", "i": 7181, "v": "न संतापो हि वः कार्यः पुत्रका मरणं प्रति । ऋषीन्वेद हुताशोऽपि ब्रह्म तद्विदितं च वः ।।"}, {"c": "1.225", "t": "वैशंपायन उवाच ।"}, {"c": "1.225", "n": "4", "i": 7182, "v": "एवमाश्वास्य पुत्रान्स भार्यां चादाय भारत । मन्दपालस्ततो देशादन्यं देशं जगाम ह ।।"}, {"c": "1.225", "n": "5", "i": 7183, "v": "भगवानपि तिग्मांशुः समिद्धं खाण्डवं वनम् । ददाह सह कृष्णाभ्यां जनयञ्जगतोऽभयम् ।।"}, {"c": "1.225", "n": "6", "i": 7184, "v": "वसामेदोवहाः कुल्यास्तत्र पीत्वा च पावकः । अगच्छत्परमां तृप्तिं दर्शयामास चार्जुनम् ।।"}, {"c": "1.225", "n": "7", "i": 7185, "v": "ततोऽन्तरिक्षाद्भगवानवतीर्य सुरेश्वरः । मरुद्गणवृतः पार्थं माधवं चाब्रवीदिदम् ।।"}, {"c": "1.225", "n": "8", "i": 7186, "v": "कृतं युवाभ्यां कर्मेदममरैरपि दुष्करम् । वरान्वृणीतं तुष्टोऽस्मि दुर्लभानप्यमानुषान् ।।"}, {"c": "1.225", "n": "9", "i": 7187, "v": "पार्थस्तु वरयामास शक्रादस्त्राणि सर्वशः । ग्रहीतुं तच्च शक्रोऽस्य तदा कालं चकार ह ।।"}, {"c": "1.225", "n": "10", "i": 7188, "v": "यदा प्रसन्नो भगवान्महादेवो भविष्यति । तुभ्यं तदा प्रदास्यामि पाण्डवास्त्राणि सर्वशः ।।"}, {"c": "1.225", "n": "11", "i": 7189, "v": "अहमेव च तं कालं वेत्स्यामि कुरुनन्दन । तपसा महता चापि दास्यामि तव तान्यहम् ।।"}, {"c": "1.225", "n": "12", "i": 7190, "v": "आग्नेयानि च सर्वाणि वायव्यानि तथैव च । मदीयानि च सर्वाणि ग्रहीष्यसि धनंजय ।।"}, {"c": "1.225", "n": "13", "i": 7191, "v": "वासुदेवोऽपि जग्राह प्रीतिं पार्थेन शाश्वतीम् । ददौ च तस्मै देवेन्द्रस्तं वरं प्रीतिमांस्तदा ।।"}, {"c": "1.225", "n": "14", "i": 7192, "v": "दत्त्वा ताभ्यां वरं प्रीतः सह देवैर्मरुत्पतिः । हुताशनमनुज्ञाप्य जगाम त्रिदिवं पुनः ।।"}, {"c": "1.225", "n": "15", "i": 7193, "v": "पावकश्चापि तं दावं दग्ध्वा समृगपक्षिणम् । अहानि पञ्च चैकं च विरराम सुतर्पितः ।।"}, {"c": "1.225", "n": "16", "i": 7194, "v": "जग्ध्वा मांसानि पीत्वा च मेदांसि रुधिराणि च । युक्तः परमया प्रीत्या तावुवाच विशां पते ।।"}, {"c": "1.225", "n": "17", "i": 7195, "v": "युवाभ्यां पुरुषाग्र्याभ्यां तर्पितोऽस्मि यथासुखम् । अनुजानामि वां वीरौ चरतं यत्र वाञ्छितम् ।।"}, {"c": "1.225", "n": "18", "i": 7196, "v": "एवं तौ समनुज्ञातौ पावकेन महात्मना । अर्जुनो वासुदेवश्च दानवश्च मयस्तथा ।।"}, {"c": "1.225", "n": "19", "i": 7197, "v": "परिक्रम्य ततः सर्वे त्रयोऽपि भरतर्षभ । रमणीये नदीकूले सहिताः समुपाविशन् ।।"}, {"c": "2.1", "t": "वैशंपायन उवाच ।"}, {"c": "2.1", "n": "1", "i": 7198, "v": "ततोऽब्रवीन्मयः पार्थं वासुदेवस्य संनिधौ । प्राञ्जलिः श्लक्ष्णया वाचा पूजयित्वा पुनः पुनः ।।"}, {"c": "2.1", "n": "2", "i": 7199, "v": "अस्माच्च कृष्णात्संक्रुद्धात्पावकाच्च दिधक्षतः । त्वया त्रातोऽस्मि कौन्तेय ब्रूहि किं करवाणि ते ।।"}, {"c": "2.1", "t": "अर्जुन उवाच ।"}, {"c": "2.1", "n": "3", "i": 7200, "v": "कृतमेव त्वया सर्वं स्वस्ति गच्छ महासुर । प्रीतिमान्भव मे नित्यं प्रीतिमन्तो वयं च ते ।।"}, {"c": "2.1", "t": "मय उवाच ।"}, {"c": "2.1", "n": "4", "i": 7201, "v": "युक्तमेतत्त्वयि विभो यथात्थ पुरुषर्षभ । प्रीतिपूर्वमहं किंचित्कर्तुमिच्छामि भारत ।।"}, {"c": "2.1", "n": "5", "i": 7202, "v": "अहं हि विश्वकर्मा वै दानवानां महाकविः । सोऽहं वै त्वत्कृते किंचित्कर्तुमिच्छामि पाण्डव ।।"}, {"c": "2.1", "t": "अर्जुन उवाच ।"}, {"c": "2.1", "n": "6", "i": 7203, "v": "प्राणकृच्छ्राद्विमुक्तं त्वमात्मानं मन्यसे मया । एवं गते न शक्ष्यामि किंचित्कारयितुं त्वया ।।"}, {"c": "2.1", "n": "7", "i": 7204, "v": "न चापि तव संकल्पं मोघमिच्छामि दानव । कृष्णस्य क्रियतां किंचित्तथा प्रतिकृतं मयि ।।"}, {"c": "2.1", "t": "वैशंपायन उवाच ।"}, {"c": "2.1", "n": "8", "i": 7205, "v": "चोदितो वासुदेवस्तु मयेन भरतर्षभ । मुहूर्तमिव संदध्यौ किमयं चोद्यतामिति ।।"}, {"c": "2.1", "n": "9", "i": 7206, "v": "चोदयामास तं कृष्णः सभा वै क्रियतामिति । धर्मराजस्य दैतेय यादृशीमिह मन्यसे ।।"}, {"c": "2.1", "n": "10", "i": 7207, "v": "यां कृतां नानुकुर्युस्ते मानवाः प्रेक्ष्य विस्मिताः । मनुष्यलोके कृत्स्नेऽस्मिंस्तादृशीं कुरु वै सभाम् ।।"}, {"c": "2.1", "n": "11", "i": 7208, "v": "यत्र दिव्यानभिप्रायान्पश्येम विहितांस्त्वया । आसुरान्मानुषांश्चैव तां सभां कुरु वै मय ।।"}, {"c": "2.1", "n": "12", "i": 7209, "v": "प्रतिगृह्य तु तद्वाक्यं संप्रहृष्टो मयस्तदा । विमानप्रतिमां चक्रे पाण्डवस्य सभां मुदा ।।"}, {"c": "2.1", "n": "13", "i": 7210, "v": "ततः कृष्णश्च पार्थश्च धर्मराजे युधिष्ठिरे । सर्वमेतद्यथावेद्य दर्शयामासतुर्मयम् ।।"}, {"c": "2.1", "n": "14", "i": 7211, "v": "तस्मै युधिष्ठिरः पूजां यथार्हमकरोत्तदा । स तु तां प्रतिजग्राह मयः सत्कृत्य सत्कृतः ।।"}, {"c": "2.1", "n": "15", "i": 7212, "v": "स पूर्वदेवचरितं तत्र तत्र विशां पते । कथयामास दैतेयः पाण्डुपुत्रेषु भारत ।।"}, {"c": "2.1", "n": "16", "i": 7213, "v": "स कालं कंचिदाश्वस्य विश्वकर्मा प्रचिन्त्य च । सभां प्रचक्रमे कर्तुं पाण्डवानां महात्मनाम् ।।"}, {"c": "2.1", "n": "17", "i": 7214, "v": "अभिप्रायेण पार्थानां कृष्णस्य च महात्मनः । पुण्येऽहनि महातेजाः कृतकौतुकमङ्गलः ।।"}, {"c": "2.1", "n": "18", "i": 7215, "v": "तर्पयित्वा द्विजश्रेष्ठान्पायसेन सहस्रशः । धनं बहुविधं दत्त्वा तेभ्य एव च वीर्यवान् ।।"}, {"c": "2.1", "n": "19", "i": 7216, "v": "सर्वर्तुगुणसंपन्नां दिव्यरूपां मनोरमाम् । दशकिष्कुसहस्रां तां मापयामास सर्वतः ।।"}, {"c": "2.2", "t": "वैशंपायन उवाच ।"}, {"c": "2.2", "n": "1", "i": 7217, "v": "उषित्वा खाण्डवप्रस्थे सुखवासं जनार्दनः । पार्थैः प्रीतिसमायुक्तैः पूजनार्होऽभिपूजितः ।।"}, {"c": "2.2", "n": "2", "i": 7218, "v": "गमनाय मतिं चक्रे पितुर्दर्शनलालसः । धर्मराजमथामन्त्र्य पृथां च पृथुलोचनः ।।"}, {"c": "2.2", "n": "3", "i": 7219, "v": "ववन्दे चरणौ मूर्ध्ना जगद्वन्द्यः पितृष्वसुः । स तया मूर्ध्न्युपाघ्रातः परिष्वक्तश्च केशवः ।।"}, {"c": "2.2", "n": "4", "i": 7220, "v": "ददर्शानन्तरं कृष्णो भगिनीं स्वां महायशाः । तामुपेत्य हृषीकेशः प्रीत्या बाष्पसमन्वितः ।।"}, {"c": "2.2", "n": "5", "i": 7221, "v": "अर्थ्यं तथ्यं हितं वाक्यं लघु युक्तमनुत्तमम् । उवाच भगवान्भद्रां सुभद्रां भद्रभाषिणीम् ।।"}, {"c": "2.2", "n": "6", "i": 7222, "v": "तया स्वजनगामीनि श्रावितो वचनानि सः । संपूजितश्चाप्यसकृच्छिरसा चाभिवादितः ।।"}, {"c": "2.2", "n": "7", "i": 7223, "v": "तामनुज्ञाप्य वार्ष्णेयः प्रतिनन्द्य च भामिनीम् । ददर्शानन्तरं कृष्णां धौम्यं चापि जनार्दनः ।।"}, {"c": "2.2", "n": "8", "i": 7224, "v": "ववन्दे च यथान्यायं धौम्यं पुरुषसत्तमः । द्रौपदीं सान्त्वयित्वा च आमन्त्र्य च जनार्दनः ।।"}, {"c": "2.2", "n": "9", "i": 7225, "v": "भ्रातॄनभ्यगमद्धीमान्पार्थेन सहितो बली । भ्रातृभिः पञ्चभिः कृष्णो वृतः शक्र इवामरैः ।।"}, {"c": "2.2", "n": "10", "i": 7226, "v": "अर्चयामास देवांश्च द्विजांश्च यदुपुंगवः । माल्यजप्यनमस्कारैर्गन्धैरुच्चावचैरपि । स कृत्वा सर्वकार्याणि प्रतस्थे तस्थुषां वरः ।।"}, {"c": "2.2", "n": "11", "i": 7227, "v": "स्वस्ति वाच्यार्हतो विप्रान्दधिपात्रफलाक्षतैः । वसु प्रदाय च ततः प्रदक्षिणमवर्तत ।।"}, {"c": "2.2", "n": "12", "i": 7228, "v": "काञ्चनं रथमास्थाय तार्क्ष्यकेतनमाशुगम् । गदाचक्रासिशार्ङ्गाद्यैरायुधैश्च समन्वितम् ।।"}, {"c": "2.2", "n": "13", "i": 7229, "v": "तिथावथ च नक्षत्रे मुहूर्ते च गुणान्विते । प्रययौ पुण्डरीकाक्षः सैन्यसुग्रीववाहनः ।।"}, {"c": "2.2", "n": "14", "i": 7230, "v": "अन्वारुरोह चाप्येनं प्रेम्णा राजा युधिष्ठिरः । अपास्य चास्य यन्तारं दारुकं यन्तृसत्तमम् । अभीषून्संप्रजग्राह स्वयं कुरुपतिस्तदा ।।"}, {"c": "2.2", "n": "15", "i": 7231, "v": "उपारुह्यार्जुनश्चापि चामरव्यजनं सितम् । रुक्मदण्डं बृहन्मूर्ध्नि दुधावाभिप्रदक्षिणम् ।।"}, {"c": "2.2", "n": "16", "i": 7232, "v": "तथैव भीमसेनोऽपि यमाभ्यां सहितो वशी । पृष्ठतोऽनुययौ कृष्णमृत्विक्पौरजनैर्वृतः ।।"}, {"c": "2.2", "n": "17", "i": 7233, "v": "स तथा भ्रातृभिः सार्धं केशवः परवीरहा । अनुगम्यमानः शुशुभे शिष्यैरिव गुरुः प्रियैः ।।"}, {"c": "2.2", "n": "18", "i": 7234, "v": "पार्थमामन्त्र्य गोविन्दः परिष्वज्य च पीडितम् । युधिष्ठिरं पूजयित्वा भीमसेनं यमौ तथा ।।"}, {"c": "2.2", "n": "19", "i": 7235, "v": "परिष्वक्तो भृशं ताभ्यां यमाभ्यामभिवादितः । ततस्तैः संविदं कृत्वा यथावन्मधुसूदनः ।।"}, {"c": "2.2", "n": "20", "i": 7236, "v": "निवर्तयित्वा च तदा पाण्डवान्सपदानुगान् । स्वां पुरीं प्रययौ कृष्णः पुरंदर इवापरः ।।"}, {"c": "2.2", "n": "21", "i": 7237, "v": "लोचनैरनुजग्मुस्ते तमा दृष्टिपथात्तदा । मनोभिरनुजग्मुस्ते कृष्णं प्रीतिसमन्वयात् ।।"}, {"c": "2.2", "n": "22", "i": 7238, "v": "अतृप्तमनसामेव तेषां केशवदर्शने । क्षिप्रमन्तर्दधे शौरिश्चक्षुषां प्रियदर्शनः ।।"}, {"c": "2.2", "n": "23", "i": 7239, "v": "अकामा इव पार्थास्ते गोविन्दगतमानसाः । निवृत्योपययुः सर्वे स्वपुरं पुरुषर्षभाः । स्यन्दनेनाथ कृष्णोऽपि समये द्वारकामगात् ।।"}, {"c": "2.3", "t": "वैशंपायन उवाच ।"}, {"c": "2.3", "n": "1", "i": 7240, "v": "अथाब्रवीन्मयः पार्थमर्जुनं जयतां वरम् । आपृच्छे त्वां गमिष्यामि क्षिप्रमेष्यामि चाप्यहम् ।।"}, {"c": "2.3", "n": "2", "i": 7241, "v": "उत्तरेण तु कैलासं मैनाकं पर्वतं प्रति । यक्ष्यमाणेषु सर्वेषु दानवेषु तदा मया । कृतं मणिमयं भाण्डं रम्यं बिन्दुसरः प्रति ।।"}, {"c": "2.3", "n": "3", "i": 7242, "v": "सभायां सत्यसंधस्य यदासीद्वृषपर्वणः । आगमिष्यामि तद्गृह्य यदि तिष्ठति भारत ।।"}, {"c": "2.3", "n": "4", "i": 7243, "v": "ततः सभां करिष्यामि पाण्डवाय यशस्विने । मनःप्रह्लादिनीं चित्रां सर्वरत्नविभूषिताम् ।।"}, {"c": "2.3", "n": "5", "i": 7244, "v": "अस्ति बिन्दुसरस्येव गदा श्रेष्ठा कुरूद्वह । निहिता यौवनाश्वेन राज्ञा हत्वा रणे रिपून् । सुवर्णबिन्दुभिश्चित्रा गुर्वी भारसहा दृढा ।।"}, {"c": "2.3", "n": "6", "i": 7245, "v": "सा वै शतसहस्रस्य संमिता सर्वघातिनी । अनुरूपा च भीमस्य गाण्डीवं भवतो यथा ।।"}, {"c": "2.3", "n": "7", "i": 7246, "v": "वारुणश्च महाशङ्खो देवदत्तः सुघोषवान् । सर्वमेतत्प्रदास्यामि भवते नात्र संशयः । इत्युक्त्वा सोऽसुरः पार्थं प्रागुदीचीमगाद्दिशम् ।।"}, {"c": "2.3", "n": "8", "i": 7247, "v": "उत्तरेण तु कैलासं मैनाकं पर्वतं प्रति । हिरण्यशृङ्गो भगवान्महामणिमयो गिरिः ।।"}, {"c": "2.3", "n": "9", "i": 7248, "v": "रम्यं बिन्दुसरो नाम यत्र राजा भगीरथः । दृष्ट्वा भागीरथीं गङ्गामुवास बहुलाः समाः ।।"}, {"c": "2.3", "n": "10", "i": 7249, "v": "यत्रेष्ट्वा सर्वभूतानामीश्वरेण महात्मना । आहृताः क्रतवो मुख्याः शतं भरतसत्तम ।।"}, {"c": "2.3", "n": "11", "i": 7250, "v": "यत्र यूपा मणिमयाश्चित्याश्चापि हिरण्मयाः । शोभार्थं विहितास्तत्र न तु दृष्टान्ततः कृताः ।।"}, {"c": "2.3", "n": "12", "i": 7251, "v": "यत्रेष्ट्वा स गतः सिद्धिं सहस्राक्षः शचीपतिः । यत्र भूतपतिः सृष्ट्वा सर्वलोकान्सनातनः । उपास्यते तिग्मतेजा वृतो भूतैः सहस्रशः ।।"}, {"c": "2.3", "n": "13", "i": 7252, "v": "नरनारायणौ ब्रह्मा यमः स्थाणुश्च पञ्चमः । उपासते यत्र सत्रं सहस्रयुगपर्यये ।।"}, {"c": "2.3", "n": "14", "i": 7253, "v": "यत्रेष्टं वासुदेवेन सत्रैर्वर्षसहस्रकैः । श्रद्दधानेन सततं शिष्टसंप्रतिपत्तये ।।"}, {"c": "2.3", "n": "15", "i": 7254, "v": "सुवर्णमालिनो यूपाश्चित्याश्चाप्यतिभास्वराः । ददौ यत्र सहस्राणि प्रयुतानि च केशवः ।।"}, {"c": "2.3", "n": "16", "i": 7255, "v": "तत्र गत्वा स जग्राह गदां शङ्खं च भारत । स्फाटिकं च सभाद्रव्यं यदासीद्वृषपर्वणः । किंकरैः सह रक्षोभिरगृह्णात्सर्वमेव तत् ।।"}, {"c": "2.3", "n": "17", "i": 7256, "v": "तदाहृत्य तु तां चक्रे सोऽसुरोऽप्रतिमां सभाम् । विश्रुतां त्रिषु लोकेषु दिव्यां मणिमयीं शुभाम् ।।"}, {"c": "2.3", "n": "18", "i": 7257, "v": "गदां च भीमसेनाय प्रवरां प्रददौ तदा । देवदत्तं च पार्थाय ददौ शङ्खमनुत्तमम् ।।"}, {"c": "2.3", "n": "19", "i": 7258, "v": "सभा तु सा महाराज शातकुम्भमयद्रुमा । दश किष्कुसहस्राणि समन्तादायताभवत् ।।"}, {"c": "2.3", "n": "20", "i": 7259, "v": "यथा वह्नेर्यथार्कस्य सोमस्य च यथैव सा । भ्राजमाना तथा दिव्या बभार परमं वपुः ।।"}, {"c": "2.3", "n": "21", "i": 7260, "v": "प्रतिघ्नतीव प्रभया प्रभामर्कस्य भास्वराम् । प्रबभौ ज्वलमानेव दिव्या दिव्येन वर्चसा ।।"}, {"c": "2.3", "n": "22", "i": 7261, "v": "नगमेघप्रतीकाशा दिवमावृत्य विष्ठिता । आयता विपुला श्लक्ष्णा विपाप्मा विगतक्लमा ।।"}, {"c": "2.3", "n": "23", "i": 7262, "v": "उत्तमद्रव्यसंपन्ना मणिप्राकारमालिनी । बहुरत्ना बहुधना सुकृता विश्वकर्मणा ।।"}, {"c": "2.3", "n": "24", "i": 7263, "v": "न दाशार्ही सुधर्मा वा ब्रह्मणो वापि तादृशी । आसीद्रूपेण संपन्ना यां चक्रेऽप्रतिमां मयः ।।"}, {"c": "2.3", "n": "25", "i": 7264, "v": "तां स्म तत्र मयेनोक्ता रक्षन्ति च वहन्ति च । सभामष्टौ सहस्राणि किंकरा नाम राक्षसाः ।।"}, {"c": "2.3", "n": "26", "i": 7265, "v": "अन्तरिक्षचरा घोरा महाकाया महाबलाः । रक्ताक्षाः पिङ्गलाक्षाश्च शुक्तिकर्णाः प्रहारिणः ।।"}, {"c": "2.3", "n": "27", "i": 7266, "v": "तस्यां सभायां नलिनीं चकाराप्रतिमां मयः । वैडूर्यपत्रविततां मणिनालमयाम्बुजाम् ।।"}, {"c": "2.3", "n": "28", "i": 7267, "v": "पद्मसौगन्धिकवतीं नानाद्विजगणायुताम् । पुष्पितैः पङ्कजैश्चित्रां कूर्ममत्स्यैश्च शोभिताम् ।।"}, {"c": "2.3", "n": "29", "i": 7268, "v": "सूपतीर्थामकलुषां सर्वर्तुसलिलां शुभाम् । मारुतेनैव चोद्धूतैर्मुक्ताबिन्दुभिराचिताम् ।।"}, {"c": "2.3", "n": "30", "i": 7269, "v": "मणिरत्नचितां तां तु केचिदभ्येत्य पार्थिवाः । दृष्ट्वापि नाभ्यजानन्त तेऽज्ञानात्प्रपतन्त्युत ।।"}, {"c": "2.3", "n": "31", "i": 7270, "v": "तां सभामभितो नित्यं पुष्पवन्तो महाद्रुमाः । आसन्नानाविधा नीलाः शीतच्छाया मनोरमाः ।।"}, {"c": "2.3", "n": "32", "i": 7271, "v": "काननानि सुगन्धीनि पुष्करिण्यश्च सर्वशः । हंसकारण्डवयुताश्चक्रवाकोपशोभिताः ।।"}, {"c": "2.3", "n": "33", "i": 7272, "v": "जलजानां च माल्यानां स्थलजानां च सर्वशः । मारुतो गन्धमादाय पाण्डवान्स्म निषेवते ।।"}, {"c": "2.3", "n": "34", "i": 7273, "v": "ईदृशीं तां सभां कृत्वा मासैः परिचतुर्दशैः । निष्ठितां धर्मराजाय मयो राज्ञे न्यवेदयत् ।।"}, {"c": "2.4", "t": "वैशंपायन उवाच ।"}, {"c": "2.4", "n": "1", "i": 7274, "v": "ततः प्रवेशनं चक्रे तस्यां राजा युधिष्ठिरः । अयुतं भोजयामास ब्राह्मणानां नराधिपः ।।"}, {"c": "2.4", "n": "2", "i": 7275, "v": "घृतपायसेन मधुना भक्ष्यैर्मूलफलैस्तथा । अहतैश्चैव वासोभिर्माल्यैरुच्चावचैरपि ।।"}, {"c": "2.4", "n": "3", "i": 7276, "v": "ददौ तेभ्यः सहस्राणि गवां प्रत्येकशः प्रभुः । पुण्याहघोषस्तत्रासीद्दिवस्पृगिव भारत ।।"}, {"c": "2.4", "n": "4", "i": 7277, "v": "वादित्रैर्विविधैर्गीतैर्गन्धैरुच्चावचैरपि । पूजयित्वा कुरुश्रेष्ठो दैवतानि निवेश्य च ।।"}, {"c": "2.4", "n": "5", "i": 7278, "v": "तत्र मल्ला नटा झल्लाः सूता वैतालिकास्तथा । उपतस्थुर्महात्मानं सप्तरात्रं युधिष्ठिरम् ।।"}, {"c": "2.4", "n": "6", "i": 7279, "v": "तथा स कृत्वा पूजां तां भ्रातृभिः सह पाण्डवः । तस्यां सभायां रम्यायां रेमे शक्रो यथा दिवि ।।"}, {"c": "2.4", "n": "7", "i": 7280, "v": "सभायामृषयस्तस्यां पाण्डवैः सह आसते । आसां चक्रुर्नरेन्द्राश्च नानादेशसमागताः ।।"}, {"c": "2.4", "n": "8", "i": 7281, "v": "असितो देवलः सत्यः सर्पमाली महाशिराः । अर्वावसुः सुमित्रश्च मैत्रेयः शुनको बलिः ।।"}, {"c": "2.4", "n": "9", "i": 7282, "v": "बको दाल्भ्यः स्थूलशिराः कृष्णद्वैपायनः शुकः । सुमन्तुर्जैमिनिः पैलो व्यासशिष्यास्तथा वयम् ।।"}, {"c": "2.4", "n": "10", "i": 7283, "v": "तित्तिरिर्याज्ञवल्क्यश्च ससुतो लोमहर्षणः । अप्सुहोम्यश्च धौम्यश्च आणीमाण्डव्यकौशिकौ ।।"}, {"c": "2.4", "n": "11", "i": 7284, "v": "दामोष्णीषस्त्रैवणिश्च पर्णादो घटजानुकः । मौञ्जायनो वायुभक्षः पाराशर्यश्च सारिकौ ।।"}, {"c": "2.4", "n": "12", "i": 7285, "v": "बलवाकः शिनीवाकः सुत्यपालः कृतश्रमः । जातूकर्णः शिखावांश्च सुबलः पारिजातकः ।।"}, {"c": "2.4", "n": "13", "i": 7286, "v": "पर्वतश्च महाभागो मार्कण्डेयस्तथा मुनिः । पवित्रपाणिः सावर्णिर्भालुकिर्गालवस्तथा ।।"}, {"c": "2.4", "n": "14", "i": 7287, "v": "जङ्घाबन्धुश्च रैभ्यश्च कोपवेगश्रवा भृगुः । हरिबभ्रुश्च कौण्डिन्यो बभ्रुमाली सनातनः ।।"}, {"c": "2.4", "n": "15", "i": 7288, "v": "कक्षीवानौशिजश्चैव नाचिकेतोऽथ गौतमः । पैङ्गो वराहः शुनकः शाण्डिल्यश्च महातपाः । कर्करो वेणुजङ्घश्च कलापः कठ एव च ।।"}, {"c": "2.4", "n": "16", "i": 7289, "v": "मुनयो धर्मसहिता धृतात्मानो जितेन्द्रियाः । एते चान्ये च बहवो वेदवेदाङ्गपारगाः ।।"}, {"c": "2.4", "n": "17", "i": 7290, "v": "उपासते महात्मानं सभायामृषिसत्तमाः । कथयन्तः कथाः पुण्या धर्मज्ञाः शुचयोऽमलाः ।।"}, {"c": "2.4", "n": "18", "i": 7291, "v": "तथैव क्षत्रियश्रेष्ठा धर्मराजमुपासते । श्रीमान्महात्मा धर्मात्मा मुञ्जकेतुर्विवर्धनः ।।"}, {"c": "2.4", "n": "19", "i": 7292, "v": "संग्रामजिद्दुर्मुखश्च उग्रसेनश्च वीर्यवान् । कक्षसेनः क्षितिपतिः क्षेमकश्चापराजितः । काम्बोजराजः कमलः कम्पनश्च महाबलः ।।"}, {"c": "2.4", "n": "20", "i": 7293, "v": "सततं कम्पयामास यवनानेक एव यः । यथासुरान्कालकेयान्देवो वज्रधरस्तथा ।।"}, {"c": "2.4", "n": "21", "i": 7294, "v": "जटासुरो मद्रकान्तश्च राजा; कुन्तिः कुणिन्दश्च किरातराजः । तथाङ्गवङ्गौ सह पुण्ड्रकेण; पाण्ड्योड्रराजौ सह चान्ध्रकेण ।।"}, {"c": "2.4", "n": "22", "i": 7295, "v": "किरातराजः सुमना यवनाधिपतिस्तथा । चाणूरो देवरातश्च भोजो भीमरथश्च यः ।।"}, {"c": "2.4", "n": "23", "i": 7296, "v": "श्रुतायुधश्च कालिङ्गो जयत्सेनश्च मागधः । सुशर्मा चेकितानश्च सुरथोऽमित्रकर्षणः ।।"}, {"c": "2.4", "n": "24", "i": 7297, "v": "केतुमान्वसुदानश्च वैदेहोऽथ कृतक्षणः । सुधर्मा चानिरुद्धश्च श्रुतायुश्च महाबलः ।।"}, {"c": "2.4", "n": "25", "i": 7298, "v": "अनूपराजो दुर्धर्षः क्षेमजिच्च सुदक्षिणः । शिशुपालः सहसुतः करूषाधिपतिस्तथा ।।"}, {"c": "2.4", "n": "26", "i": 7299, "v": "वृष्णीनां चैव दुर्धर्षाः कुमारा देवरूपिणः । आहुको विपृथुश्चैव गदः सारण एव च ।।"}, {"c": "2.4", "n": "27", "i": 7300, "v": "अक्रूरः कृतवर्मा च सात्यकिश्च शिनेः सुतः । भीष्मकोऽथाहृतिश्चैव द्युमत्सेनश्च वीर्यवान् । केकयाश्च महेष्वासा यज्ञसेनश्च सौमकिः ।।"}, {"c": "2.4", "n": "28", "i": 7301, "v": "अर्जुनं चापि संश्रित्य राजपुत्रा महाबलाः । अशिक्षन्त धनुर्वेदं रौरवाजिनवाससः ।।"}, {"c": "2.4", "n": "29", "i": 7302, "v": "तत्रैव शिक्षिता राजन्कुमारा वृष्णिनन्दनाः । रौक्मिणेयश्च साम्बश्च युयुधानश्च सात्यकिः ।।"}, {"c": "2.4", "n": "30", "i": 7303, "v": "एते चान्ये च बहवो राजानः पृथिवीपते । धनंजयसखा चात्र नित्यमास्ते स्म तुम्बुरुः ।।"}, {"c": "2.4", "n": "31", "i": 7304, "v": "चित्रसेनः सहामात्यो गन्धर्वाप्सरसस्तथा । गीतवादित्रकुशलाः शम्यातालविशारदाः ।।"}, {"c": "2.4", "n": "32", "i": 7305, "v": "प्रमाणेऽथ लयस्थाने किंनराः कृतनिश्रमाः । संचोदितास्तुम्बुरुणा गन्धर्वाः सहिता जगुः ।।"}, {"c": "2.4", "n": "33", "i": 7306, "v": "गायन्ति दिव्यतानैस्ते यथान्यायं मनस्विनः । पाण्डुपुत्रानृषींश्चैव रमयन्त उपासते ।।"}, {"c": "2.4", "n": "34", "i": 7307, "v": "तस्यां सभायामासीनाः सुव्रताः सत्यसंगराः । दिवीव देवा ब्रह्माणं युधिष्ठिरमुपासते ।।"}, {"c": "2.5", "t": "वैशंपायन उवाच ।"}, {"c": "2.5", "n": "1", "i": 7308, "v": "तथा तत्रोपविष्टेषु पाण्डवेषु महात्मसु । महत्सु चोपविष्टेषु गन्धर्वेषु च भारत ।।"}, {"c": "2.5", "n": "2", "i": 7309, "v": "लोकाननुचरन्सर्वानागमत्तां सभामृषिः । नारदः सुमहातेजा ऋषिभिः सहितस्तदा ।।"}, {"c": "2.5", "n": "3", "i": 7310, "v": "पारिजातेन राजेन्द्र रैवतेन च धीमता । सुमुखेन च सौम्येन देवर्षिरमितद्युतिः । सभास्थान्पाण्डवान्द्रष्टुं प्रीयमाणो मनोजवः ।।"}, {"c": "2.5", "n": "4", "i": 7311, "v": "तमागतमृषिं दृष्ट्वा नारदं सर्वधर्मवित् । सहसा पाण्डवश्रेष्ठः प्रत्युत्थायानुजैः सह । अभ्यवादयत प्रीत्या विनयावनतस्तदा ।।"}, {"c": "2.5", "n": "5", "i": 7312, "v": "तदर्हमासनं तस्मै संप्रदाय यथाविधि । अर्चयामास रत्नैश्च सर्वकामैश्च धर्मवित् ।।"}, {"c": "2.5", "n": "6", "i": 7313, "v": "सोऽर्चितः पाण्डवैः सर्वैर्महर्षिर्वेदपारगः । धर्मकामार्थसंयुक्तं पप्रच्छेदं युधिष्ठिरम् ।।"}, {"c": "2.5", "t": "नारद उवाच ।"}, {"c": "2.5", "n": "7", "i": 7314, "v": "कच्चिदर्थाश्च कल्पन्ते धर्मे च रमते मनः । सुखानि चानुभूयन्ते मनश्च न विहन्यते ।।"}, {"c": "2.5", "n": "8", "i": 7315, "v": "कच्चिदाचरितां पूर्वैर्नरदेव पितामहैः । वर्तसे वृत्तिमक्षीणां धर्मार्थसहितां नृषु ।।"}, {"c": "2.5", "n": "9", "i": 7316, "v": "कच्चिदर्थेन वा धर्मं धर्मेणार्थमथापि वा । उभौ वा प्रीतिसारेण न कामेन प्रबाधसे ।।"}, {"c": "2.5", "n": "10", "i": 7317, "v": "कच्चिदर्थं च धर्मं च कामं च जयतां वर । विभज्य काले कालज्ञ सदा वरद सेवसे ।।"}, {"c": "2.5", "n": "11", "i": 7318, "v": "कच्चिद्राजगुणैः षड्भिः सप्तोपायांस्तथानघ । बलाबलं तथा सम्यक्चतुर्दश परीक्षसे ।।"}, {"c": "2.5", "n": "12", "i": 7319, "v": "कच्चिदात्मानमन्वीक्ष्य परांश्च जयतां वर । तथा संधाय कर्माणि अष्टौ भारत सेवसे ।।"}, {"c": "2.5", "n": "13", "i": 7320, "v": "कच्चित्प्रकृतयः षट्ते न लुप्ता भरतर्षभ । आढ्यास्तथाव्यसनिनः स्वनुरक्ताश्च सर्वशः ।।"}, {"c": "2.5", "n": "14", "i": 7321, "v": "कच्चिन्न तर्कैर्दूतैर्वा ये चाप्यपरिशङ्किताः । त्वत्तो वा तव वामात्यैर्भिद्यते जातु मन्त्रितम् ।।"}, {"c": "2.5", "n": "15", "i": 7322, "v": "कच्चित्संधिं यथाकालं विग्रहं चोपसेवसे । कच्चिद्वृत्तिमुदासीने मध्यमे चानुवर्तसे ।।"}, {"c": "2.5", "n": "16", "i": 7323, "v": "कच्चिदात्मसमा बुद्ध्या शुचयो जीवितक्षमाः । कुलीनाश्चानुरक्ताश्च कृतास्ते वीर मन्त्रिणः ।।"}, {"c": "2.5", "n": "17", "i": 7324, "v": "विजयो मन्त्रमूलो हि राज्ञां भवति भारत । सुसंवृतो मन्त्रधनैरमात्यैः शास्त्रकोविदैः ।।"}, {"c": "2.5", "n": "18", "i": 7325, "v": "कच्चिन्निद्रावशं नैषि कच्चित्काले विबुध्यसे । कच्चिच्चापररात्रेषु चिन्तयस्यर्थमर्थवित् ।।"}, {"c": "2.5", "n": "19", "i": 7326, "v": "कच्चिन्मन्त्रयसे नैकः कच्चिन्न बहुभिः सह । कच्चित्ते मन्त्रितो मन्त्रो न राष्ट्रमनुधावति ।।"}, {"c": "2.5", "n": "20", "i": 7327, "v": "कच्चिदर्थान्विनिश्चित्य लघुमूलान्महोदयान् । क्षिप्रमारभसे कर्तुं न विघ्नयसि तादृशान् ।।"}, {"c": "2.5", "n": "21", "i": 7328, "v": "कच्चिन्न सर्वे कर्मान्ताः परोक्षास्ते विशङ्किताः । सर्वे वा पुनरुत्सृष्टाः संसृष्टं ह्यत्र कारणम् ।।"}, {"c": "2.5", "n": "22", "i": 7329, "v": "कच्चिद्राजन्कृतान्येव कृतप्रायाणि वा पुनः । विदुस्ते वीर कर्माणि नानवाप्तानि कानिचित् ।।"}, {"c": "2.5", "n": "23", "i": 7330, "v": "कच्चित्कारणिकाः सर्वे सर्वशास्त्रेषु कोविदाः । कारयन्ति कुमारांश्च योधमुख्यांश्च सर्वशः ।।"}, {"c": "2.5", "n": "24", "i": 7331, "v": "कच्चित्सहस्रैर्मूर्खाणामेकं क्रीणासि पण्डितम् । पण्डितो ह्यर्थकृच्छ्रेषु कुर्यान्निःश्रेयसं परम् ।।"}, {"c": "2.5", "n": "25", "i": 7332, "v": "कच्चिद्दुर्गाणि सर्वाणि धनधान्यायुधोदकैः । यन्त्रैश्च परिपूर्णानि तथा शिल्पिधनुर्धरैः ।।"}, {"c": "2.5", "n": "26", "i": 7333, "v": "एकोऽप्यमात्यो मेधावी शूरो दान्तो विचक्षणः । राजानं राजपुत्रं वा प्रापयेन्महतीं श्रियम् ।।"}, {"c": "2.5", "n": "27", "i": 7334, "v": "कच्चिदष्टादशान्येषु स्वपक्षे दश पञ्च च । त्रिभिस्त्रिभिरविज्ञातैर्वेत्सि तीर्थानि चारकैः ।।"}, {"c": "2.5", "n": "28", "i": 7335, "v": "कच्चिद्द्विषामविदितः प्रतियत्तश्च सर्वदा । नित्ययुक्तो रिपून्सर्वान्वीक्षसे रिपुसूदन ।।"}, {"c": "2.5", "n": "29", "i": 7336, "v": "कच्चिद्विनयसंपन्नः कुलपुत्रो बहुश्रुतः । अनसूयुरनुप्रष्टा सत्कृतस्ते पुरोहितः ।।"}, {"c": "2.5", "n": "30", "i": 7337, "v": "कच्चिदग्निषु ते युक्तो विधिज्ञो मतिमानृजुः । हुतं च होष्यमाणं च काले वेदयते सदा ।।"}, {"c": "2.5", "n": "31", "i": 7338, "v": "कच्चिदङ्गेषु निष्णातो ज्योतिषां प्रतिपादकः । उत्पातेषु च सर्वेषु दैवज्ञः कुशलस्तव ।।"}, {"c": "2.5", "n": "32", "i": 7339, "v": "कच्चिन्मुख्या महत्स्वेव मध्यमेषु च मध्यमाः । जघन्याश्च जघन्येषु भृत्याः कर्मसु योजिताः ।।"}, {"c": "2.5", "n": "33", "i": 7340, "v": "अमात्यानुपधातीतान्पितृपैतामहाञ्शुचीन् । श्रेष्ठाञ्श्रेष्ठेषु कच्चित्त्वं नियोजयसि कर्मसु ।।"}, {"c": "2.5", "n": "34", "i": 7341, "v": "कच्चिन्नोग्रेण दण्डेन भृशमुद्वेजितप्रजाः । राष्ट्रं तवानुशासन्ति मन्त्रिणो भरतर्षभ ।।"}, {"c": "2.5", "n": "35", "i": 7342, "v": "कच्चित्त्वां नावजानन्ति याजकाः पतितं यथा । उग्रप्रतिग्रहीतारं कामयानमिव स्त्रियः ।।"}, {"c": "2.5", "n": "36", "i": 7343, "v": "कच्चिद्धृष्टश्च शूरश्च मतिमान्धृतिमाञ्शुचिः । कुलीनश्चानुरक्तश्च दक्षः सेनापतिस्तव ।।"}, {"c": "2.5", "n": "37", "i": 7344, "v": "कच्चिद्बलस्य ते मुख्याः सर्वे युद्धविशारदाः । दृष्टापदाना विक्रान्तास्त्वया सत्कृत्य मानिताः ।।"}, {"c": "2.5", "n": "38", "i": 7345, "v": "कच्चिद्बलस्य भक्तं च वेतनं च यथोचितम् । संप्राप्तकालं दातव्यं ददासि न विकर्षसि ।।"}, {"c": "2.5", "n": "39", "i": 7346, "v": "कालातिक्रमणाद्ध्येते भक्तवेतनयोर्भृताः । भर्तुः कुप्यन्ति दौर्गत्यात्सोऽनर्थः सुमहान्स्मृतः ।।"}, {"c": "2.5", "n": "40", "i": 7347, "v": "कच्चित्सर्वेऽनुरक्तास्त्वां कुलपुत्राः प्रधानतः । कच्चित्प्राणांस्तवार्थेषु संत्यजन्ति सदा युधि ।।"}, {"c": "2.5", "n": "41", "i": 7348, "v": "कच्चिन्नैको बहूनर्थान्सर्वशः सांपरायिकान् । अनुशास्सि यथाकामं कामात्मा शासनातिगः ।।"}, {"c": "2.5", "n": "42", "i": 7349, "v": "कच्चित्पुरुषकारेण पुरुषः कर्म शोभयन् । लभते मानमधिकं भूयो वा भक्तवेतनम् ।।"}, {"c": "2.5", "n": "43", "i": 7350, "v": "कच्चिद्विद्याविनीतांश्च नराञ्ज्ञानविशारदान् । यथार्हं गुणतश्चैव दानेनाभ्यवपद्यसे ।।"}, {"c": "2.5", "n": "44", "i": 7351, "v": "कच्चिद्दारान्मनुष्याणां तवार्थे मृत्युमेयुषाम् । व्यसनं चाभ्युपेतानां बिभर्षि भरतर्षभ ।।"}, {"c": "2.5", "n": "45", "i": 7352, "v": "कच्चिद्भयादुपनतं क्लीबं वा रिपुमागतम् । युद्धे वा विजितं पार्थ पुत्रवत्परिरक्षसि ।।"}, {"c": "2.5", "n": "46", "i": 7353, "v": "कच्चित्त्वमेव सर्वस्याः पृथिव्याः पृथिवीपते । समश्च नाभिशङ्क्यश्च यथा माता यथा पिता ।।"}, {"c": "2.5", "n": "47", "i": 7354, "v": "कच्चिद्व्यसनिनं शत्रुं निशम्य भरतर्षभ । अभियासि जवेनैव समीक्ष्य त्रिविधं बलम् ।।"}, {"c": "2.5", "n": "48", "i": 7355, "v": "पार्ष्णिमूलं च विज्ञाय व्यवसायं पराजयम् । बलस्य च महाराज दत्त्वा वेतनमग्रतः ।।"}, {"c": "2.5", "n": "49", "i": 7356, "v": "कच्चिच्च बलमुख्येभ्यः परराष्ट्रे परंतप । उपच्छन्नानि रत्नानि प्रयच्छसि यथार्हतः ।।"}, {"c": "2.5", "n": "50", "i": 7357, "v": "कच्चिदात्मानमेवाग्रे विजित्य विजितेन्द्रियः । पराञ्जिगीषसे पार्थ प्रमत्तानजितेन्द्रियान् ।।"}, {"c": "2.5", "n": "51", "i": 7358, "v": "कच्चित्ते यास्यतः शत्रून्पूर्वं यान्ति स्वनुष्ठिताः । साम दानं च भेदश्च दण्डश्च विधिवद्गुणाः ।।"}, {"c": "2.5", "n": "52", "i": 7359, "v": "कच्चिन्मूलं दृढं कृत्वा यात्रां यासि विशां पते । तांश्च विक्रमसे जेतुं जित्वा च परिरक्षसि ।।"}, {"c": "2.5", "n": "53", "i": 7360, "v": "कच्चिदष्टाङ्गसंयुक्ता चतुर्विधबला चमूः । बलमुख्यैः सुनीता ते द्विषतां प्रतिबाधनी ।।"}, {"c": "2.5", "n": "54", "i": 7361, "v": "कच्चिल्लवं च मुष्टिं च परराष्ट्रे परंतप । अविहाय महाराज विहंसि समरे रिपून् ।।"}, {"c": "2.5", "n": "55", "i": 7362, "v": "कच्चित्स्वपरराष्ट्रेषु बहवोऽधिकृतास्तव । अर्थान्समनुतिष्ठन्ति रक्षन्ति च परस्परम् ।।"}, {"c": "2.5", "n": "56", "i": 7363, "v": "कच्चिदभ्यवहार्याणि गात्रसंस्पर्शकानि च । घ्रेयाणि च महाराज रक्षन्त्यनुमतास्तव ।।"}, {"c": "2.5", "n": "57", "i": 7364, "v": "कच्चित्कोशं च कोष्ठं च वाहनं द्वारमायुधम् । आयश्च कृतकल्याणैस्तव भक्तैरनुष्ठितः ।।"}, {"c": "2.5", "n": "58", "i": 7365, "v": "कच्चिदाभ्यन्तरेभ्यश्च बाह्येभ्यश्च विशां पते । रक्षस्यात्मानमेवाग्रे तांश्च स्वेभ्यो मिथश्च तान् ।।"}, {"c": "2.5", "n": "59", "i": 7366, "v": "कच्चिन्न पाने द्यूते वा क्रीडासु प्रमदासु च । प्रतिजानन्ति पूर्वाह्णे व्ययं व्यसनजं तव ।।"}, {"c": "2.5", "n": "60", "i": 7367, "v": "कच्चिदायस्य चार्धेन चतुर्भागेन वा पुनः । पादभागैस्त्रिभिर्वापि व्ययः संशोध्यते तव ।।"}, {"c": "2.5", "n": "61", "i": 7368, "v": "कच्चिज्ज्ञातीन्गुरून्वृद्धान्वणिजः शिल्पिनः श्रितान् । अभीक्ष्णमनुगृह्णासि धनधान्येन दुर्गतान् ।।"}, {"c": "2.5", "n": "62", "i": 7369, "v": "कच्चिदायव्यये युक्ताः सर्वे गणकलेखकाः । अनुतिष्ठन्ति पूर्वाह्णे नित्यमायव्ययं तव ।।"}, {"c": "2.5", "n": "63", "i": 7370, "v": "कच्चिदर्थेषु संप्रौढान्हितकामाननुप्रियान् । नापकर्षसि कर्मभ्यः पूर्वमप्राप्य किल्बिषम् ।।"}, {"c": "2.5", "n": "64", "i": 7371, "v": "कच्चिद्विदित्वा पुरुषानुत्तमाधममध्यमान् । त्वं कर्मस्वनुरूपेषु नियोजयसि भारत ।।"}, {"c": "2.5", "n": "65", "i": 7372, "v": "कच्चिन्न लुब्धाश्चौरा वा वैरिणो वा विशां पते । अप्राप्तव्यवहारा वा तव कर्मस्वनुष्ठिताः ।।"}, {"c": "2.5", "n": "66", "i": 7373, "v": "कच्चिन्न लुब्धैश्चौरैर्वा कुमारैः स्त्रीबलेन वा । त्वया वा पीड्यते राष्ट्रं कच्चित्पुष्टाः कृषीवलाः ।।"}, {"c": "2.5", "n": "67", "i": 7374, "v": "कच्चिद्राष्ट्रे तडागानि पूर्णानि च महान्ति च । भागशो विनिविष्टानि न कृषिर्देवमातृका ।।"}, {"c": "2.5", "n": "68", "i": 7375, "v": "कच्चिद्बीजं च भक्तं च कर्षकायावसीदते । प्रतिकं च शतं वृद्ध्या ददास्यृणमनुग्रहम् ।।"}, {"c": "2.5", "n": "69", "i": 7376, "v": "कच्चित्स्वनुष्ठिता तात वार्त्ता ते साधुभिर्जनैः । वार्त्तायां संश्रितस्तात लोकोऽयं सुखमेधते ।।"}, {"c": "2.5", "n": "70", "i": 7377, "v": "कच्चिच्छुचिकृतः प्राज्ञाः पञ्च पञ्च स्वनुष्ठिताः । क्षेमं कुर्वन्ति संहत्य राजञ्जनपदे तव ।।"}, {"c": "2.5", "n": "71", "i": 7378, "v": "कच्चिन्नगरगुप्त्यर्थं ग्रामा नगरवत्कृताः । ग्रामवच्च कृता रक्षा ते च सर्वे तदर्पणाः ।।"}, {"c": "2.5", "n": "72", "i": 7379, "v": "कच्चिद्बलेनानुगताः समानि विषमाणि च । पुराणचौराः साध्यक्षाश्चरन्ति विषये तव ।।"}, {"c": "2.5", "n": "73", "i": 7380, "v": "कच्चित्स्त्रियः सान्त्वयसि कच्चित्ताश्च सुरक्षिताः । कच्चिन्न श्रद्दधास्यासां कच्चिद्गुह्यं न भाषसे ।।"}, {"c": "2.5", "n": "74", "i": 7381, "v": "कच्चिच्चारान्निशि श्रुत्वा तत्कार्यमनुचिन्त्य च । प्रियाण्यनुभवञ्शेषे विदित्वाभ्यन्तरं जनम् ।।"}, {"c": "2.5", "n": "75", "i": 7382, "v": "कच्चिद्द्वौ प्रथमौ यामौ रात्र्यां सुप्त्वा विशां पते । संचिन्तयसि धर्मार्थौ याम उत्थाय पश्चिमे ।।"}, {"c": "2.5", "n": "76", "i": 7383, "v": "कच्चिद्दर्शयसे नित्यं मनुष्यान्समलंकृतान् । उत्थाय काले कालज्ञः सह पाण्डव मन्त्रिभिः ।।"}, {"c": "2.5", "n": "77", "i": 7384, "v": "कच्चिद्रक्ताम्बरधराः खड्गहस्ताः स्वलंकृताः । अभितस्त्वामुपासन्ते रक्षणार्थमरिंदम ।।"}, {"c": "2.5", "n": "78", "i": 7385, "v": "कच्चिद्दण्ड्येषु यमवत्पूज्येषु च विशां पते । परीक्ष्य वर्तसे सम्यगप्रियेषु प्रियेषु च ।।"}, {"c": "2.5", "n": "79", "i": 7386, "v": "कच्चिच्छारीरमाबाधमौषधैर्नियमेन वा । मानसं वृद्धसेवाभिः सदा पार्थापकर्षसि ।।"}, {"c": "2.5", "n": "80", "i": 7387, "v": "कच्चिद्वैद्याश्चिकित्सायामष्टाङ्गायां विशारदाः । सुहृदश्चानुरक्ताश्च शरीरे ते हिताः सदा ।।"}, {"c": "2.5", "n": "81", "i": 7388, "v": "कच्चिन्न मानान्मोहाद्वा कामाद्वापि विशां पते । अर्थिप्रत्यर्थिनः प्राप्तानपास्यसि कथंचन ।।"}, {"c": "2.5", "n": "82", "i": 7389, "v": "कच्चिन्न लोभान्मोहाद्वा विश्रम्भात्प्रणयेन वा । आश्रितानां मनुष्याणां वृत्तिं त्वं संरुणत्सि च ।।"}, {"c": "2.5", "n": "83", "i": 7390, "v": "कच्चित्पौरा न सहिता ये च ते राष्ट्रवासिनः । त्वया सह विरुध्यन्ते परैः क्रीताः कथंचन ।।"}, {"c": "2.5", "n": "84", "i": 7391, "v": "कच्चित्ते दुर्बलः शत्रुर्बलेनोपनिपीडितः । मन्त्रेण बलवान्कश्चिदुभाभ्यां वा युधिष्ठिर ।।"}, {"c": "2.5", "n": "85", "i": 7392, "v": "कच्चित्सर्वेऽनुरक्तास्त्वां भूमिपालाः प्रधानतः । कच्चित्प्राणांस्त्वदर्थेषु संत्यजन्ति त्वया हृताः ।।"}, {"c": "2.5", "n": "86", "i": 7393, "v": "कच्चित्ते सर्वविद्यासु गुणतोऽर्चा प्रवर्तते । ब्राह्मणानां च साधूनां तव निःश्रेयसे शुभा ।।"}, {"c": "2.5", "n": "87", "i": 7394, "v": "कच्चिद्धर्मे त्रयीमूले पूर्वैराचरिते जनैः । वर्तमानस्तथा कर्तुं तस्मिन्कर्मणि वर्तसे ।।"}, {"c": "2.5", "n": "88", "i": 7395, "v": "कच्चित्तव गृहेऽन्नानि स्वादून्यश्नन्ति वै द्विजाः । गुणवन्ति गुणोपेतास्तवाध्यक्षं सदक्षिणम् ।।"}, {"c": "2.5", "n": "89", "i": 7396, "v": "कच्चित्क्रतूनेकचित्तो वाजपेयांश्च सर्वशः । पुण्डरीकांश्च कार्त्स्न्येन यतसे कर्तुमात्मवान् ।।"}, {"c": "2.5", "n": "90", "i": 7397, "v": "कच्चिज्ज्ञातीन्गुरून्वृद्धान्दैवतांस्तापसानपि । चैत्यांश्च वृक्षान्कल्याणान्ब्राह्मणांश्च नमस्यसि ।।"}, {"c": "2.5", "n": "91", "i": 7398, "v": "कच्चिदेषा च ते बुद्धिर्वृत्तिरेषा च तेऽनघ । आयुष्या च यशस्या च धर्मकामार्थदर्शिनी ।।"}, {"c": "2.5", "n": "92", "i": 7399, "v": "एतया वर्तमानस्य बुद्ध्या राष्ट्रं न सीदति । विजित्य च महीं राजा सोऽत्यन्तं सुखमेधते ।।"}, {"c": "2.5", "n": "93", "i": 7400, "v": "कच्चिदार्यो विशुद्धात्मा क्षारितश्चौरकर्मणि । अदृष्टशास्त्रकुशलैर्न लोभाद्वध्यते शुचिः ।।"}, {"c": "2.5", "n": "94", "i": 7401, "v": "पृष्टो गृहीतस्तत्कारी तज्ज्ञैर्दृष्टः सकारणः । कच्चिन्न मुच्यते स्तेनो द्रव्यलोभान्नरर्षभ ।।"}, {"c": "2.5", "n": "95", "i": 7402, "v": "व्युत्पन्ने कच्चिदाढ्यस्य दरिद्रस्य च भारत । अर्थान्न मिथ्या पश्यन्ति तवामात्या हृता धनैः ।।"}, {"c": "2.5", "n": "96", "i": 7403, "v": "नास्तिक्यमनृतं क्रोधं प्रमादं दीर्घसूत्रताम् । अदर्शनं ज्ञानवतामालस्यं क्षिप्तचित्तताम् ।।"}, {"c": "2.5", "n": "97", "i": 7404, "v": "एकचिन्तनमर्थानामनर्थज्ञैश्च चिन्तनम् । निश्चितानामनारम्भं मन्त्रस्यापरिरक्षणम् ।।"}, {"c": "2.5", "n": "98", "i": 7405, "v": "मङ्गल्यस्याप्रयोगं च प्रसङ्गं विषयेषु च । कच्चित्त्वं वर्जयस्येतान्राजदोषांश्चतुर्दश ।।"}, {"c": "2.5", "n": "99", "i": 7406, "v": "कच्चित्ते सफला वेदाः कच्चित्ते सफलं धनम् । कच्चित्ते सफला दाराः कच्चित्ते सफलं श्रुतम् ।।"}, {"c": "2.5", "t": "युधिष्ठिर उवाच ।"}, {"c": "2.5", "n": "100", "i": 7407, "v": "कथं वै सफला वेदाः कथं वै सफलं धनम् । कथं वै सफला दाराः कथं वै सफलं श्रुतम् ।।"}, {"c": "2.5", "t": "नारद उवाच ।"}, {"c": "2.5", "n": "101", "i": 7408, "v": "अग्निहोत्रफला वेदा दत्तभुक्तफलं धनम् । रतिपुत्रफला दाराः शीलवृत्तफलं श्रुतम् ।।"}, {"c": "2.5", "t": "वैशंपायन उवाच ।"}, {"c": "2.5", "n": "102", "i": 7409, "v": "एतदाख्याय स मुनिर्नारदः सुमहातपाः । पप्रच्छानन्तरमिदं धर्मात्मानं युधिष्ठिरम् ।।"}, {"c": "2.5", "t": "नारद उवाच ।"}, {"c": "2.5", "n": "103", "i": 7410, "v": "कच्चिदभ्यागता दूराद्वणिजो लाभकारणात् । यथोक्तमवहार्यन्ते शुल्कं शुल्कोपजीविभिः ।।"}, {"c": "2.5", "n": "104", "i": 7411, "v": "कच्चित्ते पुरुषा राजन्पुरे राष्ट्रे च मानिताः । उपानयन्ति पण्यानि उपधाभिरवञ्चिताः ।।"}, {"c": "2.5", "n": "105", "i": 7412, "v": "कच्चिच्छृणोषि वृद्धानां धर्मार्थसहिता गिरः । नित्यमर्थविदां तात तथा धर्मानुदर्शिनाम् ।।"}, {"c": "2.5", "n": "106", "i": 7413, "v": "कच्चित्ते कृषितन्त्रेषु गोषु पुष्पफलेषु च । धर्मार्थं च द्विजातिभ्यो दीयते मधुसर्पिषी ।।"}, {"c": "2.5", "n": "107", "i": 7414, "v": "द्रव्योपकरणं कच्चित्सर्वदा सर्वशिल्पिनाम् । चातुर्मास्यावरं सम्यङ्नियतं संप्रयच्छसि ।।"}, {"c": "2.5", "n": "108", "i": 7415, "v": "कच्चित्कृतं विजानीषे कर्तारं च प्रशंससि । सतां मध्ये महाराज सत्करोषि च पूजयन् ।।"}, {"c": "2.5", "n": "109", "i": 7416, "v": "कच्चित्सूत्राणि सर्वाणि गृह्णासि भरतर्षभ । हस्तिसूत्राश्वसूत्राणि रथसूत्राणि चाभिभो ।।"}, {"c": "2.5", "n": "110", "i": 7417, "v": "कच्चिदभ्यस्यते शश्वद्गृहे ते भरतर्षभ । धनुर्वेदस्य सूत्रं च यन्त्रसूत्रं च नागरम् ।।"}, {"c": "2.5", "n": "111", "i": 7418, "v": "कच्चिदस्त्राणि सर्वाणि ब्रह्मदण्डश्च तेऽनघ । विषयोगाश्च ते सर्वे विदिताः शत्रुनाशनाः ।।"}, {"c": "2.5", "n": "112", "i": 7419, "v": "कच्चिदग्निभयाच्चैव सर्पव्यालभयात्तथा । रोगरक्षोभयाच्चैव राष्ट्रं स्वं परिरक्षसि ।।"}, {"c": "2.5", "n": "113", "i": 7420, "v": "कच्चिदन्धांश्च मूकांश्च पङ्गून्व्यङ्गानबान्धवान् । पितेव पासि धर्मज्ञ तथा प्रव्रजितानपि ।।"}, {"c": "2.5", "t": "वैशंपायन उवाच ।"}, {"c": "2.5", "n": "114", "i": 7421, "v": "एताः कुरूणामृषभो महात्मा; श्रुत्वा गिरो ब्राह्मणसत्तमस्य । प्रणम्य पादावभिवाद्य हृष्टो; राजाब्रवीन्नारदं देवरूपम् ।।"}, {"c": "2.5", "n": "115", "i": 7422, "v": "एवं करिष्यामि यथा त्वयोक्तं; प्रज्ञा हि मे भूय एवाभिवृद्धा । उक्त्वा तथा चैव चकार राजा; लेभे महीं सागरमेखलां च ।।"}, {"c": "2.5", "t": "नारद उवाच ।"}, {"c": "2.5", "n": "116", "i": 7423, "v": "एवं यो वर्तते राजा चातुर्वर्ण्यस्य रक्षणे । स विहृत्येह सुसुखी शक्रस्यैति सलोकताम् ।।"}, {"c": "2.6", "t": "वैशंपायन उवाच ।"}, {"c": "2.6", "n": "1", "i": 7424, "v": "संपूज्याथाभ्यनुज्ञातो महर्षेर्वचनात्परम् । प्रत्युवाचानुपूर्व्येण धर्मराजो युधिष्ठिरः ।।"}, {"c": "2.6", "n": "2", "i": 7425, "v": "भगवन्न्याय्यमाहैतं यथावद्धर्मनिश्चयम् । यथाशक्ति यथान्यायं क्रियतेऽयं विधिर्मया ।।"}, {"c": "2.6", "n": "3", "i": 7426, "v": "राजभिर्यद्यथा कार्यं पुरा तत्तन्न संशयः । यथान्यायोपनीतार्थं कृतं हेतुमदर्थवत् ।।"}, {"c": "2.6", "n": "4", "i": 7427, "v": "वयं तु सत्पथं तेषां यातुमिच्छामहे प्रभो । न तु शक्यं तथा गन्तुं यथा तैर्नियतात्मभिः ।।"}, {"c": "2.6", "n": "5", "i": 7428, "v": "एवमुक्त्वा स धर्मात्मा वाक्यं तदभिपूज्य च । मुहूर्तात्प्राप्तकालं च दृष्ट्वा लोकचरं मुनिम् ।।"}, {"c": "2.6", "n": "6", "i": 7429, "v": "नारदं स्वस्थमासीनमुपासीनो युधिष्ठिरः । अपृच्छत्पाण्डवस्तत्र राजमध्ये महामतिः ।।"}, {"c": "2.6", "n": "7", "i": 7430, "v": "भवान्संचरते लोकान्सदा नानाविधान्बहून् । ब्रह्मणा निर्मितान्पूर्वं प्रेक्षमाणो मनोजवः ।।"}, {"c": "2.6", "n": "8", "i": 7431, "v": "ईदृशी भवता काचिद्दृष्टपूर्वा सभा क्वचित् । इतो वा श्रेयसी ब्रह्मंस्तन्ममाचक्ष्व पृच्छतः ।।"}, {"c": "2.6", "n": "9", "i": 7432, "v": "तच्छ्रुत्वा नारदस्तस्य धर्मराजस्य भाषितम् । पाण्डवं प्रत्युवाचेदं स्मयन्मधुरया गिरा ।।"}, {"c": "2.6", "n": "10", "i": 7433, "v": "मानुषेषु न मे तात दृष्टपूर्वा न च श्रुता । सभा मणिमयी राजन्यथेयं तव भारत ।।"}, {"c": "2.6", "n": "11", "i": 7434, "v": "सभां तु पितृराजस्य वरुणस्य च धीमतः । कथयिष्ये तथेन्द्रस्य कैलासनिलयस्य च ।।"}, {"c": "2.6", "n": "12", "i": 7435, "v": "ब्रह्मणश्च सभां दिव्यां कथयिष्ये गतक्लमाम् । यदि ते श्रवणे बुद्धिर्वर्तते भरतर्षभ ।।"}, {"c": "2.6", "n": "13", "i": 7436, "v": "नारदेनैवमुक्तस्तु धर्मराजो युधिष्ठिरः । प्राञ्जलिर्भ्रातृभिः सार्धं तैश्च सर्वैर्नृपैर्वृतः ।।"}, {"c": "2.6", "n": "14", "i": 7437, "v": "नारदं प्रत्युवाचेदं धर्मराजो महामनाः । सभाः कथय ताः सर्वाः श्रोतुमिच्छामहे वयम् ।।"}, {"c": "2.6", "n": "15", "i": 7438, "v": "किंद्रव्यास्ताः सभा ब्रह्मन्किंविस्ताराः किमायताः । पितामहं च के तस्यां सभायां पर्युपासते ।।"}, {"c": "2.6", "n": "16", "i": 7439, "v": "वासवं देवराजं च यमं वैवस्वतं च के । वरुणं च कुबेरं च सभायां पर्युपासते ।।"}, {"c": "2.6", "n": "17", "i": 7440, "v": "एतत्सर्वं यथातत्त्वं देवर्षे वदतस्तव । श्रोतुमिच्छाम सहिताः परं कौतूहलं हि नः ।।"}, {"c": "2.6", "n": "18", "i": 7441, "v": "एवमुक्तः पाण्डवेन नारदः प्रत्युवाच तम् । क्रमेण राजन्दिव्यास्ताः श्रूयन्तामिह नः सभाः ।।"}, {"c": "2.7", "t": "नारद उवाच ।"}, {"c": "2.7", "n": "1", "i": 7442, "v": "शक्रस्य तु सभा दिव्या भास्वरा कर्मभिर्जिता । स्वयं शक्रेण कौरव्य निर्मितार्कसमप्रभा ।।"}, {"c": "2.7", "n": "2", "i": 7443, "v": "विस्तीर्णा योजनशतं शतमध्यर्धमायता । वैहायसी कामगमा पञ्चयोजनमुच्छ्रिता ।।"}, {"c": "2.7", "n": "3", "i": 7444, "v": "जराशोकक्लमापेता निरातङ्का शिवा शुभा । वेश्मासनवती रम्या दिव्यपादपशोभिता ।।"}, {"c": "2.7", "n": "4", "i": 7445, "v": "तस्यां देवेश्वरः पार्थ सभायां परमासने । आस्ते शच्या महेन्द्राण्या श्रिया लक्ष्म्या च भारत ।।"}, {"c": "2.7", "n": "5", "i": 7446, "v": "बिभ्रद्वपुरनिर्देश्यं किरीटी लोहिताङ्गदः । विरजोम्बरश्चित्रमाल्यो ह्रीकीर्तिद्युतिभिः सह ।।"}, {"c": "2.7", "n": "6", "i": 7447, "v": "तस्यामुपासते नित्यं महात्मानं शतक्रतुम् । मरुतः सर्वतो राजन्सर्वे च गृहमेधिनः । सिद्धा देवर्षयश्चैव साध्या देवगणास्तथा ।।"}, {"c": "2.7", "n": "7", "i": 7448, "v": "एते सानुचराः सर्वे दिव्यरूपाः स्वलंकृताः । उपासते महात्मानं देवराजमरिंदमम् ।।"}, {"c": "2.7", "n": "8", "i": 7449, "v": "तथा देवर्षयः सर्वे पार्थ शक्रमुपासते । अमला धूतपाप्मानो दीप्यमाना इवाग्नयः । तेजस्विनः सोमयुजो विपापा विगतक्लमाः ।।"}, {"c": "2.7", "n": "9", "i": 7450, "v": "पराशरः पर्वतश्च तथा सावर्णिगालवौ । शङ्खश्च लिखितश्चैव तथा गौरशिरा मुनिः ।।"}, {"c": "2.7", "n": "10", "i": 7451, "v": "दुर्वासाश्च दीर्घतपा याज्ञवल्क्योऽथ भालुकिः । उद्दालकः श्वेतकेतुस्तथा शाट्यायनः प्रभुः ।।"}, {"c": "2.7", "n": "11", "i": 7452, "v": "हविष्मांश्च गविष्ठश्च हरिश्चन्द्रश्च पार्थिवः । हृद्यश्चोदरशाण्डिल्यः पाराशर्यः कृषीवलः ।।"}, {"c": "2.7", "n": "12", "i": 7453, "v": "वातस्कन्धो विशाखश्च विधाता काल एव च । अनन्तदन्तस्त्वष्टा च विश्वकर्मा च तुम्बुरुः ।।"}, {"c": "2.7", "n": "13", "i": 7454, "v": "अयोनिजा योनिजाश्च वायुभक्षा हुताशिनः । ईशानं सर्वलोकस्य वज्रिणं समुपासते ।।"}, {"c": "2.7", "n": "14", "i": 7455, "v": "सहदेवः सुनीथश्च वाल्मीकिश्च महातपाः । समीकः सत्यवांश्चैव प्रचेताः सत्यसंगरः ।।"}, {"c": "2.7", "n": "15", "i": 7456, "v": "मेधातिथिर्वामदेवः पुलस्त्यः पुलहः क्रतुः । मरुत्तश्च मरीचिश्च स्थाणुश्चात्रिर्महातपाः ।।"}, {"c": "2.7", "n": "16", "i": 7457, "v": "कक्षीवान्गौतमस्तार्क्ष्यस्तथा वैश्वानरो मुनिः । मुनिः कालकवृक्षीय आश्राव्योऽथ हिरण्यदः । संवर्तो देवहव्यश्च विष्वक्सेनश्च वीर्यवान् ।।"}, {"c": "2.7", "n": "17", "i": 7458, "v": "दिव्या आपस्तथौषध्यः श्रद्धा मेधा सरस्वती । अर्थो धर्मश्च कामश्च विद्युतश्चापि पाण्डव ।।"}, {"c": "2.7", "n": "18", "i": 7459, "v": "जलवाहास्तथा मेघा वायवः स्तनयित्नवः । प्राची दिग्यज्ञवाहाश्च पावकाः सप्तविंशतिः ।।"}, {"c": "2.7", "n": "19", "i": 7460, "v": "अग्नीषोमौ तथेन्द्राग्नी मित्रोऽथ सवितार्यमा । भगो विश्वे च साध्याश्च शुक्रो मन्थी च भारत ।।"}, {"c": "2.7", "n": "20", "i": 7461, "v": "यज्ञाश्च दक्षिणाश्चैव ग्रहाः स्तोभाश्च सर्वशः । यज्ञवाहाश्च ये मन्त्राः सर्वे तत्र समासते ।।"}, {"c": "2.7", "n": "21", "i": 7462, "v": "तथैवाप्सरसो राजन्गन्धर्वाश्च मनोरमाः । नृत्यवादित्रगीतैश्च हास्यैश्च विविधैरपि । रमयन्ति स्म नृपते देवराजं शतक्रतुम् ।।"}, {"c": "2.7", "n": "22", "i": 7463, "v": "स्तुतिभिर्मङ्गलैश्चैव स्तुवन्तः कर्मभिस्तथा । विक्रमैश्च महात्मानं बलवृत्रनिषूदनम् ।।"}, {"c": "2.7", "n": "23", "i": 7464, "v": "ब्रह्मराजर्षयः सर्वे सर्वे देवर्षयस्तथा । विमानैर्विविधैर्दिव्यैर्भ्राजमानैरिवाग्निभिः ।।"}, {"c": "2.7", "n": "24", "i": 7465, "v": "स्रग्विणो भूषिताश्चान्ये यान्ति चायान्ति चापरे । बृहस्पतिश्च शुक्रश्च तस्यामाययतुः सह ।।"}, {"c": "2.7", "n": "25", "i": 7466, "v": "एते चान्ये च बहवो यतात्मानो यतव्रताः । विमानैश्चन्द्रसंकाशैः सोमवत्प्रियदर्शनाः । ब्रह्मणो वचनाद्राजन्भृगुः सप्तर्षयस्तथा ।।"}, {"c": "2.7", "n": "26", "i": 7467, "v": "एषा सभा मया राजन्दृष्टा पुष्करमालिनी । शतक्रतोर्महाराज याम्यां शृणु ममानघ ।।"}, {"c": "2.8", "t": "नारद उवाच ।"}, {"c": "2.8", "n": "1", "i": 7468, "v": "कथयिष्ये सभां दिव्यां युधिष्ठिर निबोध ताम् । वैवस्वतस्य यामर्थे विश्वकर्मा चकार ह ।।"}, {"c": "2.8", "n": "2", "i": 7469, "v": "तैजसी सा सभा राजन्बभूव शतयोजना । विस्तारायामसंपन्ना भूयसी चापि पाण्डव ।।"}, {"c": "2.8", "n": "3", "i": 7470, "v": "अर्कप्रकाशा भ्राजिष्णुः सर्वतः कामचारिणी । नैवातिशीता नात्युष्णा मनसश्च प्रहर्षिणी ।।"}, {"c": "2.8", "n": "4", "i": 7471, "v": "न शोको न जरा तस्यां क्षुत्पिपासे न चाप्रियम् । न च दैन्यं क्लमो वापि प्रतिकूलं न चाप्युत ।।"}, {"c": "2.8", "n": "5", "i": 7472, "v": "सर्वे कामाः स्थितास्तस्यां ये दिव्या ये च मानुषाः । रसवच्च प्रभूतं च भक्ष्यभोज्यमरिंदम ।।"}, {"c": "2.8", "n": "6", "i": 7473, "v": "पुण्यगन्धाः स्रजस्तत्र नित्यपुष्पफलद्रुमाः । रसवन्ति च तोयानि शीतान्युष्णानि चैव ह ।।"}, {"c": "2.8", "n": "7", "i": 7474, "v": "तस्यां राजर्षयः पुण्यास्तथा ब्रह्मर्षयोऽमलाः । यमं वैवस्वतं तात प्रहृष्टाः पर्युपासते ।।"}, {"c": "2.8", "n": "8", "i": 7475, "v": "ययातिर्नहुषः पूरुर्मान्धाता सोमको नृगः । त्रसदस्युश्च तुरयः कृतवीर्यः श्रुतश्रवाः ।।"}, {"c": "2.8", "n": "9", "i": 7476, "v": "अरिप्रणुत्सुसिंहश्च कृतवेगः कृतिर्निमिः । प्रतर्दनः शिबिर्मत्स्यः पृथ्वक्षोऽथ बृहद्रथः ।।"}, {"c": "2.8", "n": "10", "i": 7477, "v": "ऐडो मरुत्तः कुशिकः सांकाश्यः सांकृतिर्भवः । चतुरश्वः सदश्वोर्मिः कार्तवीर्यश्च पार्थिवः ।।"}, {"c": "2.8", "n": "11", "i": 7478, "v": "भरतस्तथा सुरथः सुनीथो नैषधो नलः । दिवोदासोऽथ सुमना अम्बरीषो भगीरथः ।।"}, {"c": "2.8", "n": "12", "i": 7479, "v": "व्यश्वः सदश्वो वध्र्यश्वः पञ्चहस्तः पृथुश्रवाः । रुषद्गुर्वृषसेनश्च क्षुपश्च सुमहाबलः ।।"}, {"c": "2.8", "n": "13", "i": 7480, "v": "रुषदश्वो वसुमनाः पुरुकुत्सो ध्वजी रथी । आर्ष्टिषेणो दिलीपश्च महात्मा चाप्युशीनरः ।।"}, {"c": "2.8", "n": "14", "i": 7481, "v": "औशीनरः पुण्डरीकः शर्यातिः शरभः शुचिः । अङ्गोऽरिष्टश्च वेनश्च दुःषन्तः संजयो जयः ।।"}, {"c": "2.8", "n": "15", "i": 7482, "v": "भाङ्गास्वरिः सुनीथश्च निषधोऽथ त्विषीरथः । करंधमो बाह्लिकश्च सुद्युम्नो बलवान्मधुः ।।"}, {"c": "2.8", "n": "16", "i": 7483, "v": "कपोतरोमा तृणकः सहदेवार्जुनौ तथा । रामो दाशरथिश्चैव लक्ष्मणोऽथ प्रतर्दनः ।।"}, {"c": "2.8", "n": "17", "i": 7484, "v": "अलर्कः कक्षसेनश्च गयो गौराश्व एव च । जामदग्न्योऽथ रामोऽत्र नाभागसगरौ तथा ।।"}, {"c": "2.8", "n": "18", "i": 7485, "v": "भूरिद्युम्नो महाश्वश्च पृथ्वश्वो जनकस्तथा । वैन्यो राजा वारिषेणः पुरुजो जनमेजयः ।।"}, {"c": "2.8", "n": "19", "i": 7486, "v": "ब्रह्मदत्तस्त्रिगर्तश्च राजोपरिचरस्तथा । इन्द्रद्युम्नो भीमजानुर्गयः पृष्ठो नयोऽनघः ।।"}, {"c": "2.8", "n": "20", "i": 7487, "v": "पद्मोऽथ मुचुकुन्दश्च भूरिद्युम्नः प्रसेनजित् । अरिष्टनेमिः प्रद्युम्नः पृथगश्वोऽजकस्तथा ।।"}, {"c": "2.8", "n": "21", "i": 7488, "v": "शतं मत्स्या नृपतयः शतं नीपाः शतं हयाः । धृतराष्ट्राश्चैकशतमशीतिर्जनमेजयाः ।।"}, {"c": "2.8", "n": "22", "i": 7489, "v": "शतं च ब्रह्मदत्तानामीरिणां वैरिणां शतम् । शंतनुश्चैव राजर्षिः पाण्डुश्चैव पिता तव ।।"}, {"c": "2.8", "n": "23", "i": 7490, "v": "उशद्गवः शतरथो देवराजो जयद्रथः । वृषादर्भिश्च राजर्षिर्धाम्ना सह समन्त्रिणा ।।"}, {"c": "2.8", "n": "24", "i": 7491, "v": "अथापरे सहस्राणि ये गताः शशबिन्दवः । इष्ट्वाश्वमेधैर्बहुभिर्महद्भिर्भूरिदक्षिणैः ।।"}, {"c": "2.8", "n": "25", "i": 7492, "v": "एते राजर्षयः पुण्याः कीर्तिमन्तो बहुश्रुताः । तस्यां सभायां राजर्षे वैवस्वतमुपासते ।।"}, {"c": "2.8", "n": "26", "i": 7493, "v": "अगस्त्योऽथ मतङ्गश्च कालो मृत्युस्तथैव च । यज्वानश्चैव सिद्धाश्च ये च योगशरीरिणः ।।"}, {"c": "2.8", "n": "27", "i": 7494, "v": "अग्निष्वात्ताश्च पितरः फेनपाश्चोष्मपाश्च ये । स्वधावन्तो बर्हिषदो मूर्तिमन्तस्तथापरे ।।"}, {"c": "2.8", "n": "28", "i": 7495, "v": "कालचक्रं च साक्षाच्च भगवान्हव्यवाहनः । नरा दुष्कृतकर्माणो दक्षिणायनमृत्यवः ।।"}, {"c": "2.8", "n": "29", "i": 7496, "v": "कालस्य नयने युक्ता यमस्य पुरुषाश्च ये । तस्यां शिंशपपालाशास्तथा काशकुशादयः । उपासते धर्मराजं मूर्तिमन्तो निरामयाः ।।"}, {"c": "2.8", "n": "30", "i": 7497, "v": "एते चान्ये च बहवः पितृराजसभासदः । अशक्याः परिसंख्यातुं नामभिः कर्मभिस्तथा ।।"}, {"c": "2.8", "n": "31", "i": 7498, "v": "असंबाधा हि सा पार्थ रम्या कामगमा सभा । दीर्घकालं तपस्तप्त्वा निर्मिता विश्वकर्मणा ।।"}, {"c": "2.8", "n": "32", "i": 7499, "v": "प्रभासन्ती ज्वलन्तीव तेजसा स्वेन भारत । तामुग्रतपसो यान्ति सुव्रताः सत्यवादिनः ।।"}, {"c": "2.8", "n": "33", "i": 7500, "v": "शान्ताः संन्यासिनः सिद्धाः पूताः पुण्येन कर्मणा । सर्वे भास्वरदेहाश्च सर्वे च विरजोम्बराः ।।"}, {"c": "2.8", "n": "34", "i": 7501, "v": "चित्राङ्गदाश्चित्रमाल्याः सर्वे ज्वलितकुण्डलाः । सुकृतैः कर्मभिः पुण्यैः परिबर्हैर्विभूषिताः ।।"}, {"c": "2.8", "n": "35", "i": 7502, "v": "गन्धर्वाश्च महात्मानः शतशश्चाप्सरोगणाः । वादित्रं नृत्तगीतं च हास्यं लास्यं च सर्वशः ।।"}, {"c": "2.8", "n": "36", "i": 7503, "v": "पुण्याश्च गन्धाः शब्दाश्च तस्यां पार्थ समन्ततः । दिव्यानि माल्यानि च तामुपतिष्ठन्ति सर्वशः ।।"}, {"c": "2.8", "n": "37", "i": 7504, "v": "शतं शतसहस्राणि धर्मिणां तं प्रजेश्वरम् । उपासते महात्मानं रूपयुक्ता मनस्विनः ।।"}, {"c": "2.8", "n": "38", "i": 7505, "v": "ईदृशी सा सभा राजन्पितृराज्ञो महात्मनः । वरुणस्यापि वक्ष्यामि सभां पुष्करमालिनीम् ।।"}, {"c": "2.9", "t": "नारद उवाच ।"}, {"c": "2.9", "n": "1", "i": 7506, "v": "युधिष्ठिर सभा दिव्या वरुणस्य सितप्रभा । प्रमाणेन यथा याम्या शुभप्राकारतोरणा ।।"}, {"c": "2.9", "n": "2", "i": 7507, "v": "अन्तःसलिलमास्थाय विहिता विश्वकर्मणा । दिव्यरत्नमयैर्वृक्षैः फलपुष्पप्रदैर्युता ।।"}, {"c": "2.9", "n": "3", "i": 7508, "v": "नीलपीतासितश्यामैः सितैर्लोहितकैरपि । अवतानैस्तथा गुल्मैः पुष्पमञ्जरिधारिभिः ।।"}, {"c": "2.9", "n": "4", "i": 7509, "v": "तथा शकुनयस्तस्यां नानारूपा मृदुस्वराः । अनिर्देश्या वपुष्मन्तः शतशोऽथ सहस्रशः ।।"}, {"c": "2.9", "n": "5", "i": 7510, "v": "सा सभा सुखसंस्पर्शा न शीता न च घर्मदा । वेश्मासनवती रम्या सिता वरुणपालिता ।।"}, {"c": "2.9", "n": "6", "i": 7511, "v": "यस्यामास्ते स वरुणो वारुण्या सह भारत । दिव्यरत्नाम्बरधरो भूषणैरुपशोभितः ।।"}, {"c": "2.9", "n": "7", "i": 7512, "v": "स्रग्विणो भूषिताश्चापि दिव्यमाल्यानुकर्षिणः । आदित्यास्तत्र वरुणं जलेश्वरमुपासते ।।"}, {"c": "2.9", "n": "8", "i": 7513, "v": "वासुकिस्तक्षकश्चैव नागश्चैरावतस्तथा । कृष्णश्च लोहितश्चैव पद्मश्चित्रश्च वीर्यवान् ।।"}, {"c": "2.9", "n": "9", "i": 7514, "v": "कम्बलाश्वतरौ नागौ धृतराष्ट्रबलाहकौ । मणिमान्कुण्डलधरः कर्कोटकधनंजयौ ।।"}, {"c": "2.9", "n": "10", "i": 7515, "v": "प्रह्लादो मूषिकादश्च तथैव जनमेजयः । पताकिनो मण्डलिनः फणवन्तश्च सर्वशः ।।"}, {"c": "2.9", "n": "11", "i": 7516, "v": "एते चान्ये च बहवः सर्पास्तस्यां युधिष्ठिर । उपासते महात्मानं वरुणं विगतक्लमाः ।।"}, {"c": "2.9", "n": "12", "i": 7517, "v": "बलिर्वैरोचनो राजा नरकः पृथिवींजयः । प्रह्लादो विप्रचित्तिश्च कालखञ्जाश्च सर्वशः ।।"}, {"c": "2.9", "n": "13", "i": 7518, "v": "सुहनुर्दुर्मुखः शङ्खः सुमनाः सुमतिः स्वनः । घटोदरो महापार्श्वः क्रथनः पिठरस्तथा ।।"}, {"c": "2.9", "n": "14", "i": 7519, "v": "विश्वरूपः सुरूपश्च विरूपोऽथ महाशिराः । दशग्रीवश्च वाली च मेघवासा दशावरः ।।"}, {"c": "2.9", "n": "15", "i": 7520, "v": "कैटभो विटटूतश्च संह्रादश्चेन्द्रतापनः । दैत्यदानवसंघाश्च सर्वे रुचिरकुण्डलाः ।।"}, {"c": "2.9", "n": "16", "i": 7521, "v": "स्रग्विणो मौलिनः सर्वे तथा दिव्यपरिच्छदाः । सर्वे लब्धवराः शूराः सर्वे विगतमृत्यवः ।।"}, {"c": "2.9", "n": "17", "i": 7522, "v": "ते तस्यां वरुणं देवं धर्मपाशस्थिताः सदा । उपासते महात्मानं सर्वे सुचरितव्रताः ।।"}, {"c": "2.9", "n": "18", "i": 7523, "v": "तथा समुद्राश्चत्वारो नदी भागीरथी च या । कालिन्दी विदिशा वेण्णा नर्मदा वेगवाहिनी ।।"}, {"c": "2.9", "n": "19", "i": 7524, "v": "विपाशा च शतद्रुश्च चन्द्रभागा सरस्वती । इरावती वितस्ता च सिन्धुर्देवनदस्तथा ।।"}, {"c": "2.9", "n": "20", "i": 7525, "v": "गोदावरी कृष्णवेण्णा कावेरी च सरिद्वरा । एताश्चान्याश्च सरितस्तीर्थानि च सरांसि च ।।"}, {"c": "2.9", "n": "21", "i": 7526, "v": "कूपाश्च सप्रस्रवणा देहवन्तो युधिष्ठिर । पल्वलानि तडागानि देहवन्त्यथ भारत ।।"}, {"c": "2.9", "n": "22", "i": 7527, "v": "दिशस्तथा मही चैव तथा सर्वे महीधराः । उपासते महात्मानं सर्वे जलचरास्तथा ।।"}, {"c": "2.9", "n": "23", "i": 7528, "v": "गीतवादित्रवन्तश्च गन्धर्वाप्सरसां गणाः । स्तुवन्तो वरुणं तस्यां सर्व एव समासते ।।"}, {"c": "2.9", "n": "24", "i": 7529, "v": "महीधरा रत्नवन्तो रसा येषु प्रतिष्ठिताः । सर्वे विग्रहवन्तस्ते तमीश्वरमुपासते ।।"}, {"c": "2.9", "n": "25", "i": 7530, "v": "एषा मया संपतता वारुणी भरतर्षभ । दृष्टपूर्वा सभा रम्या कुबेरस्य सभां शृणु ।।"}, {"c": "2.10", "t": "नारद उवाच ।"}, {"c": "2.10", "n": "1", "i": 7531, "v": "सभा वैश्रवणी राजञ्शतयोजनमायता । विस्तीर्णा सप्ततिश्चैव योजनानि सितप्रभा ।।"}, {"c": "2.10", "n": "2", "i": 7532, "v": "तपसा निर्मिता राजन्स्वयं वैश्रवणेन सा । शशिप्रभा खेचरीणां कैलासशिखरोपमा ।।"}, {"c": "2.10", "n": "3", "i": 7533, "v": "गुह्यकैरुह्यमाना सा खे विषक्तेव दृश्यते । दिव्या हेममयैरुच्चैः पादपैरुपशोभिता ।।"}, {"c": "2.10", "n": "4", "i": 7534, "v": "रश्मिवती भास्वरा च दिव्यगन्धा मनोरमा । सिताभ्रशिखराकारा प्लवमानेव दृश्यते ।।"}, {"c": "2.10", "n": "5", "i": 7535, "v": "तस्यां वैश्रवणो राजा विचित्राभरणाम्बरः । स्त्रीसहस्रावृतः श्रीमानास्ते ज्वलितकुण्डलः ।।"}, {"c": "2.10", "n": "6", "i": 7536, "v": "दिवाकरनिभे पुण्ये दिव्यास्तरणसंवृते । दिव्यपादोपधाने च निषण्णः परमासने ।।"}, {"c": "2.10", "n": "7", "i": 7537, "v": "मन्दाराणामुदाराणां वनानि सुरभीणि च । सौगन्धिकानां चादाय गन्धान्गन्धवहः शुचिः ।।"}, {"c": "2.10", "n": "8", "i": 7538, "v": "नलिन्याश्चालकाख्यायाश्चन्दनानां वनस्य च । मनोहृदयसंह्लादी वायुस्तमुपसेवते ।।"}, {"c": "2.10", "n": "9", "i": 7539, "v": "तत्र देवाः सगन्धर्वा गणैरप्सरसां वृताः । दिव्यतानेन गीतानि गान्ति दिव्यानि भारत ।।"}, {"c": "2.10", "n": "10", "i": 7540, "v": "मिश्रकेशी च रम्भा च चित्रसेना शुचिस्मिता । चारुनेत्रा घृताची च मेनका पुञ्जिकस्थला ।।"}, {"c": "2.10", "n": "11", "i": 7541, "v": "विश्वाची सहजन्या च प्रम्लोचा उर्वशी इरा । वर्गा च सौरभेयी च समीची बुद्बुदा लता ।।"}, {"c": "2.10", "n": "12", "i": 7542, "v": "एताः सहस्रशश्चान्या नृत्तगीतविशारदाः । उपतिष्ठन्ति धनदं पाण्डवाप्सरसां गणाः ।।"}, {"c": "2.10", "n": "13", "i": 7543, "v": "अनिशं दिव्यवादित्रैर्नृत्तैर्गीतैश्च सा सभा । अशून्या रुचिरा भाति गन्धर्वाप्सरसां गणैः ।।"}, {"c": "2.10", "n": "14", "i": 7544, "v": "किंनरा नाम गन्धर्वा नरा नाम तथापरे । मणिभद्रोऽथ धनदः श्वेतभद्रश्च गुह्यकः ।।"}, {"c": "2.10", "n": "15", "i": 7545, "v": "कशेरको गण्डकण्डुः प्रद्योतश्च महाबलः । कुस्तुम्बुरुः पिशाचश्च गजकर्णो विशालकः ।।"}, {"c": "2.10", "n": "16", "i": 7546, "v": "वराहकर्णः सान्द्रोष्ठः फलभक्षः फलोदकः । अङ्गचूडः शिखावर्तो हेमनेत्रो विभीषणः ।।"}, {"c": "2.10", "n": "17", "i": 7547, "v": "पुष्पाननः पिङ्गलकः शोणितोदः प्रवालकः । वृक्षवास्यनिकेतश्च चीरवासाश्च भारत ।।"}, {"c": "2.10", "n": "18", "i": 7548, "v": "एते चान्ये च बहवो यक्षाः शतसहस्रशः । सदा भगवती च श्रीस्तथैव नलकूबरः ।।"}, {"c": "2.10", "n": "19", "i": 7549, "v": "अहं च बहुशस्तस्यां भवन्त्यन्ये च मद्विधाः । आचार्याश्चाभवंस्तत्र तथा देवर्षयोऽपरे ।।"}, {"c": "2.10", "n": "20", "i": 7550, "v": "भगवान्भूतसंघैश्च वृतः शतसहस्रशः । उमापतिः पशुपतिः शूलधृग्भगनेत्रहा ।।"}, {"c": "2.10", "n": "21", "i": 7551, "v": "त्र्यम्बको राजशार्दूल देवी च विगतक्लमा । वामनैर्विकटैः कुब्जैः क्षतजाक्षैर्मनोजवैः ।।"}, {"c": "2.10", "n": "22", "i": 7552, "v": "मांसमेदोवसाहारैरुग्रश्रवणदर्शनैः । नानाप्रहरणैर्घोरैर्वातैरिव महाजवैः । वृतः सखायमन्वास्ते सदैव धनदं नृप ।।"}, {"c": "2.10", "n": "23", "i": 7553, "v": "सा सभा तादृशी राजन्मया दृष्टान्तरिक्षगा । पितामहसभां राजन्कथयिष्ये गतक्लमाम् ।।"}, {"c": "2.11", "t": "नारद उवाच ।"}, {"c": "2.11", "n": "1", "i": 7554, "v": "पुरा देवयुगे राजन्नादित्यो भगवान्दिवः । आगच्छन्मानुषं लोकं दिदृक्षुर्विगतक्लमः ।।"}, {"c": "2.11", "n": "2", "i": 7555, "v": "चरन्मानुषरूपेण सभां दृष्ट्वा स्वयंभुवः । सभामकथयन्मह्यं ब्राह्मीं तत्त्वेन पाण्डव ।।"}, {"c": "2.11", "n": "3", "i": 7556, "v": "अप्रमेयप्रभां दिव्यां मानसीं भरतर्षभ । अनिर्देश्यां प्रभावेन सर्वभूतमनोरमाम् ।।"}, {"c": "2.11", "n": "4", "i": 7557, "v": "श्रुत्वा गुणानहं तस्याः सभायाः पाण्डुनन्दन । दर्शनेप्सुस्तथा राजन्नादित्यमहमब्रुवम् ।।"}, {"c": "2.11", "n": "5", "i": 7558, "v": "भगवन्द्रष्टुमिच्छामि पितामहसभामहम् । येन सा तपसा शक्या कर्मणा वापि गोपते ।।"}, {"c": "2.11", "n": "6", "i": 7559, "v": "औषधैर्वा तथा युक्तैरुत वा मायया यया । तन्ममाचक्ष्व भगवन्पश्येयं तां सभां कथम् ।।"}, {"c": "2.11", "n": "7", "i": 7560, "v": "ततः स भगवान्सूर्यो मामुपादाय वीर्यवान् । अगच्छत्तां सभां ब्राह्मीं विपापां विगतक्लमाम् ।।"}, {"c": "2.11", "n": "8", "i": 7561, "v": "एवंरूपेति सा शक्या न निर्देष्टुं जनाधिप । क्षणेन हि बिभर्त्यन्यदनिर्देश्यं वपुस्तथा ।।"}, {"c": "2.11", "n": "9", "i": 7562, "v": "न वेद परिमाणं वा संस्थानं वापि भारत । न च रूपं मया तादृग्दृष्टपूर्वं कदाचन ।।"}, {"c": "2.11", "n": "10", "i": 7563, "v": "सुसुखा सा सभा राजन्न शीता न च घर्मदा । न क्षुत्पिपासे न ग्लानिं प्राप्य तां प्राप्नुवन्त्युत ।।"}, {"c": "2.11", "n": "11", "i": 7564, "v": "नानारूपैरिव कृता सुविचित्रैः सुभास्वरैः । स्तम्भैर्न च धृता सा तु शाश्वती न च सा क्षरा ।।"}, {"c": "2.11", "n": "12", "i": 7565, "v": "अति चन्द्रं च सूर्यं च शिखिनं च स्वयंप्रभा । दीप्यते नाकपृष्ठस्था भासयन्तीव भास्करम् ।।"}, {"c": "2.11", "n": "13", "i": 7566, "v": "तस्यां स भगवानास्ते विदधद्देवमायया । स्वयमेकोऽनिशं राजँल्लोकाँल्लोकपितामहः ।।"}, {"c": "2.11", "n": "14", "i": 7567, "v": "उपतिष्ठन्ति चाप्येनं प्रजानां पतयः प्रभुम् । दक्षः प्रचेताः पुलहो मरीचिः कश्यपस्तथा ।।"}, {"c": "2.11", "n": "15", "i": 7568, "v": "भृगुरत्रिर्वसिष्ठश्च गौतमश्च तथाङ्गिराः । मनोऽन्तरिक्षं विद्याश्च वायुस्तेजो जलं मही ।।"}, {"c": "2.11", "n": "16", "i": 7569, "v": "शब्दः स्पर्शस्तथा रूपं रसो गन्धश्च भारत । प्रकृतिश्च विकारश्च यच्चान्यत्कारणं भुवः ।।"}, {"c": "2.11", "n": "17", "i": 7570, "v": "चन्द्रमाः सह नक्षत्रैरादित्यश्च गभस्तिमान् । वायवः क्रतवश्चैव संकल्पः प्राण एव च ।।"}, {"c": "2.11", "n": "18", "i": 7571, "v": "एते चान्ये च बहवः स्वयंभुवमुपस्थिताः । अर्थो धर्मश्च कामश्च हर्षो द्वेषस्तपो दमः ।।"}, {"c": "2.11", "n": "19", "i": 7572, "v": "आयान्ति तस्यां सहिता गन्धर्वाप्सरसस्तथा । विंशतिः सप्त चैवान्ये लोकपालाश्च सर्वशः ।।"}, {"c": "2.11", "n": "20", "i": 7573, "v": "शुक्रो बृहस्पतिश्चैव बुधोऽङ्गारक एव च । शनैश्चरश्च राहुश्च ग्रहाः सर्वे तथैव च ।।"}, {"c": "2.11", "n": "21", "i": 7574, "v": "मन्त्रो रथंतरश्चैव हरिमान्वसुमानपि । आदित्याः साधिराजानो नानाद्वंद्वैरुदाहृताः ।।"}, {"c": "2.11", "n": "22", "i": 7575, "v": "मरुतो विश्वकर्मा च वसवश्चैव भारत । तथा पितृगणाः सर्वे सर्वाणि च हवींष्यथ ।।"}, {"c": "2.11", "n": "23", "i": 7576, "v": "ऋग्वेदः सामवेदश्च यजुर्वेदश्च पाण्डव । अथर्ववेदश्च तथा पर्वाणि च विशां पते ।।"}, {"c": "2.11", "n": "24", "i": 7577, "v": "इतिहासोपवेदाश्च वेदाङ्गानि च सर्वशः । ग्रहा यज्ञाश्च सोमश्च दैवतानि च सर्वशः ।।"}, {"c": "2.11", "n": "25", "i": 7578, "v": "सावित्री दुर्गतरणी वाणी सप्तविधा तथा । मेधा धृतिः श्रुतिश्चैव प्रज्ञा बुद्धिर्यशः क्षमा ।।"}, {"c": "2.11", "n": "26", "i": 7579, "v": "सामानि स्तुतिशस्त्राणि गाथाश्च विविधास्तथा । भाष्याणि तर्कयुक्तानि देहवन्ति विशां पते ।।"}, {"c": "2.11", "n": "27", "i": 7580, "v": "क्षणा लवा मुहूर्ताश्च दिवा रात्रिस्तथैव च । अर्धमासाश्च मासाश्च ऋतवः षट्च भारत ।।"}, {"c": "2.11", "n": "28", "i": 7581, "v": "संवत्सराः पञ्चयुगमहोरात्राश्चतुर्विधाः । कालचक्रं च यद्दिव्यं नित्यमक्षयमव्ययम् ।।"}, {"c": "2.11", "n": "29", "i": 7582, "v": "अदितिर्दितिर्दनुश्चैव सुरसा विनता इरा । कालका सुरभिर्देवी सरमा चाथ गौतमी ।।"}, {"c": "2.11", "n": "30", "i": 7583, "v": "आदित्या वसवो रुद्रा मरुतश्चाश्विनावपि । विश्वेदेवाश्च साध्याश्च पितरश्च मनोजवाः ।।"}, {"c": "2.11", "n": "31", "i": 7584, "v": "राक्षसाश्च पिशाचाश्च दानवा गुह्यकास्तथा । सुपर्णनागपशवः पितामहमुपासते ।।"}, {"c": "2.11", "n": "32", "i": 7585, "v": "देवो नारायणस्तस्यां तथा देवर्षयश्च ये । ऋषयो वालखिल्याश्च योनिजायोनिजास्तथा ।।"}, {"c": "2.11", "n": "33", "i": 7586, "v": "यच्च किंचित्त्रिलोकेऽस्मिन्दृश्यते स्थाणुजङ्गमम् । सर्वं तस्यां मया दृष्टं तद्विद्धि मनुजाधिप ।।"}, {"c": "2.11", "n": "34", "i": 7587, "v": "अष्टाशीतिसहस्राणि यतीनामूर्ध्वरेतसाम् । प्रजावतां च पञ्चाशदृषीणामपि पाण्डव ।।"}, {"c": "2.11", "n": "35", "i": 7588, "v": "ते स्म तत्र यथाकामं दृष्ट्वा सर्वे दिवौकसः । प्रणम्य शिरसा तस्मै प्रतियान्ति यथागतम् ।।"}, {"c": "2.11", "n": "36", "i": 7589, "v": "अतिथीनागतान्देवान्दैत्यान्नागान्मुनींस्तथा । यक्षान्सुपर्णान्कालेयान्गन्धर्वाप्सरसस्तथा ।।"}, {"c": "2.11", "n": "37", "i": 7590, "v": "महाभागानमितधीर्ब्रह्मा लोकपितामहः । दयावान्सर्वभूतेषु यथार्हं प्रतिपद्यते ।।"}, {"c": "2.11", "n": "38", "i": 7591, "v": "प्रतिगृह्य च विश्वात्मा स्वयंभूरमितप्रभः । सान्त्वमानार्थसंभोगैर्युनक्ति मनुजाधिप ।।"}, {"c": "2.11", "n": "39", "i": 7592, "v": "तथा तैरुपयातैश्च प्रतियातैश्च भारत । आकुला सा सभा तात भवति स्म सुखप्रदा ।।"}, {"c": "2.11", "n": "40", "i": 7593, "v": "सर्वतेजोमयी दिव्या ब्रह्मर्षिगणसेविता । ब्राह्म्या श्रिया दीप्यमाना शुशुभे विगतक्लमा ।।"}, {"c": "2.11", "n": "41", "i": 7594, "v": "सा सभा तादृशी दृष्टा सर्वलोकेषु दुर्लभा । सभेयं राजशार्दूल मनुष्येषु यथा तव ।।"}, {"c": "2.11", "n": "42", "i": 7595, "v": "एता मया दृष्टपूर्वाः सभा देवेषु पाण्डव । तवेयं मानुषे लोके सर्वश्रेष्ठतमा सभा ।।"}, {"c": "2.11", "t": "युधिष्ठिर उवाच ।"}, {"c": "2.11", "n": "43", "i": 7596, "v": "प्रायशो राजलोकस्ते कथितो वदतां वर । वैवस्वतसभायां तु यथा वदसि वै प्रभो ।।"}, {"c": "2.11", "n": "44", "i": 7597, "v": "वरुणस्य सभायां तु नागास्ते कथिता विभो । दैत्येन्द्राश्चैव भूयिष्ठाः सरितः सागरास्तथा ।।"}, {"c": "2.11", "n": "45", "i": 7598, "v": "तथा धनपतेर्यक्षा गुह्यका राक्षसास्तथा । गन्धर्वाप्सरसश्चैव भगवांश्च वृषध्वजः ।।"}, {"c": "2.11", "n": "46", "i": 7599, "v": "पितामहसभायां तु कथितास्ते महर्षयः । सर्वदेवनिकायाश्च सर्वशास्त्राणि चैव हि ।।"}, {"c": "2.11", "n": "47", "i": 7600, "v": "शतक्रतुसभायां तु देवाः संकीर्तिता मुने । उद्देशतश्च गन्धर्वा विविधाश्च महर्षयः ।।"}, {"c": "2.11", "n": "48", "i": 7601, "v": "एक एव तु राजर्षिर्हरिश्चन्द्रो महामुने । कथितस्ते सभानित्यो देवेन्द्रस्य महात्मनः ।।"}, {"c": "2.11", "n": "49", "i": 7602, "v": "किं कर्म तेनाचरितं तपो वा नियतव्रतम् । येनासौ सह शक्रेण स्पर्धते स्म महायशाः ।।"}, {"c": "2.11", "n": "50", "i": 7603, "v": "पितृलोकगतश्चापि त्वया विप्र पिता मम । दृष्टः पाण्डुर्महाभागः कथं चासि समागतः ।।"}, {"c": "2.11", "n": "51", "i": 7604, "v": "किमुक्तवांश्च भगवन्नेतदिच्छामि वेदितुम् । त्वत्तः श्रोतुमहं सर्वं परं कौतूहलं हि मे ।।"}, {"c": "2.11", "t": "नारद उवाच ।"}, {"c": "2.11", "n": "52", "i": 7605, "v": "यन्मां पृच्छसि राजेन्द्र हरिश्चन्द्रं प्रति प्रभो । तत्तेऽहं संप्रवक्ष्यामि माहात्म्यं तस्य धीमतः ।।"}, {"c": "2.11", "n": "53", "i": 7606, "v": "स राजा बलवानासीत्सम्राट्सर्वमहीक्षिताम् । तस्य सर्वे महीपालाः शासनावनताः स्थिताः ।।"}, {"c": "2.11", "n": "54", "i": 7607, "v": "तेनैकं रथमास्थाय जैत्रं हेमविभूषितम् । शस्त्रप्रतापेन जिता द्वीपाः सप्त नरेश्वर ।।"}, {"c": "2.11", "n": "55", "i": 7608, "v": "स विजित्य महीं सर्वां सशैलवनकाननाम् । आजहार महाराज राजसूयं महाक्रतुम् ।।"}, {"c": "2.11", "n": "56", "i": 7609, "v": "तस्य सर्वे महीपाला धनान्याजह्रुराज्ञया । द्विजानां परिवेष्टारस्तस्मिन्यज्ञे च तेऽभवन् ।।"}, {"c": "2.11", "n": "57", "i": 7610, "v": "प्रादाच्च द्रविणं प्रीत्या याजकानां नरेश्वरः । यथोक्तं तत्र तैस्तस्मिंस्ततः पञ्चगुणाधिकम् ।।"}, {"c": "2.11", "n": "58", "i": 7611, "v": "अतर्पयच्च विविधैर्वसुभिर्ब्राह्मणांस्तथा । प्रासर्पकाले संप्राप्ते नानादिग्भ्यः समागतान् ।।"}, {"c": "2.11", "n": "59", "i": 7612, "v": "भक्ष्यैर्भोज्यैश्च विविधैर्यथाकामपुरस्कृतैः । रत्नौघतर्पितैस्तुष्टैर्द्विजैश्च समुदाहृतम् । तेजस्वी च यशस्वी च नृपेभ्योऽभ्यधिकोऽभवत् ।।"}, {"c": "2.11", "n": "60", "i": 7613, "v": "एतस्मात्कारणात्पार्थ हरिश्चन्द्रो विराजते । तेभ्यो राजसहस्रेभ्यस्तद्विद्धि भरतर्षभ ।।"}, {"c": "2.11", "n": "61", "i": 7614, "v": "समाप्य च हरिश्चन्द्रो महायज्ञं प्रतापवान् । अभिषिक्तः स शुशुभे साम्राज्येन नराधिप ।।"}, {"c": "2.11", "n": "62", "i": 7615, "v": "ये चान्येऽपि महीपाला राजसूयं महाक्रतुम् । यजन्ते ते महेन्द्रेण मोदन्ते सह भारत ।।"}, {"c": "2.11", "n": "63", "i": 7616, "v": "ये चापि निधनं प्राप्ताः संग्रामेष्वपलायिनः । ते तत्सदः समासाद्य मोदन्ते भरतर्षभ ।।"}, {"c": "2.11", "n": "64", "i": 7617, "v": "तपसा ये च तीव्रेण त्यजन्तीह कलेवरम् । तेऽपि तत्स्थानमासाद्य श्रीमन्तो भान्ति नित्यशः ।।"}, {"c": "2.11", "n": "65", "i": 7618, "v": "पिता च त्वाह कौन्तेय पाण्डुः कौरवनन्दनः । हरिश्चन्द्रे श्रियं दृष्ट्वा नृपतौ जातविस्मयः ।।"}, {"c": "2.11", "n": "66", "i": 7619, "v": "समर्थोऽसि महीं जेतुं भ्रातरस्ते वशे स्थिताः । राजसूयं क्रतुश्रेष्ठमाहरस्वेति भारत ।।"}, {"c": "2.11", "n": "67", "i": 7620, "v": "तस्य त्वं पुरुषव्याघ्र संकल्पं कुरु पाण्डव । गन्तारस्ते महेन्द्रस्य पूर्वैः सह सलोकताम् ।।"}, {"c": "2.11", "n": "68", "i": 7621, "v": "बहुविघ्नश्च नृपते क्रतुरेष स्मृतो महान् । छिद्राण्यत्र हि वाञ्छन्ति यज्ञघ्ना ब्रह्मराक्षसाः ।।"}, {"c": "2.11", "n": "69", "i": 7622, "v": "युद्धं च पृष्ठगमनं पृथिवीक्षयकारकम् । किंचिदेव निमित्तं च भवत्यत्र क्षयावहम् ।।"}, {"c": "2.11", "n": "70", "i": 7623, "v": "एतत्संचिन्त्य राजेन्द्र यत्क्षमं तत्समाचर । अप्रमत्तोत्थितो नित्यं चातुर्वर्ण्यस्य रक्षणे । भव एधस्व मोदस्व दानैस्तर्पय च द्विजान् ।।"}, {"c": "2.11", "n": "71", "i": 7624, "v": "एतत्ते विस्तरेणोक्तं यन्मां त्वं परिपृच्छसि । आपृच्छे त्वां गमिष्यामि दाशार्हनगरीं प्रति ।।"}, {"c": "2.11", "t": "वैशंपायन उवाच ।"}, {"c": "2.11", "n": "72", "i": 7625, "v": "एवमाख्याय पार्थेभ्यो नारदो जनमेजय । जगाम तैर्वृतो राजन्नृषिभिर्यैः समागतः ।।"}, {"c": "2.11", "n": "73", "i": 7626, "v": "गते तु नारदे पार्थो भ्रातृभिः सह कौरव । राजसूयं क्रतुश्रेष्ठं चिन्तयामास भारत ।।"}, {"c": "2.12", "t": "वैशंपायन उवाच ।"}, {"c": "2.12", "n": "1", "i": 7627, "v": "ऋषेस्तद्वचनं श्रुत्वा निशश्वास युधिष्ठिरः । चिन्तयन्राजसूयाप्तिं न लेभे शर्म भारत ।।"}, {"c": "2.12", "n": "2", "i": 7628, "v": "राजर्षीणां हि तं श्रुत्वा महिमानं महात्मनाम् । यज्वनां कर्मभिः पुण्यैर्लोकप्राप्तिं समीक्ष्य च ।।"}, {"c": "2.12", "n": "3", "i": 7629, "v": "हरिश्चन्द्रं च राजर्षिं रोचमानं विशेषतः । यज्वानं यज्ञमाहर्तुं राजसूयमियेष सः ।।"}, {"c": "2.12", "n": "4", "i": 7630, "v": "युधिष्ठिरस्ततः सर्वानर्चयित्वा सभासदः । प्रत्यर्चितश्च तैः सर्वैर्यज्ञायैव मनो दधे ।।"}, {"c": "2.12", "n": "5", "i": 7631, "v": "स राजसूयं राजेन्द्र कुरूणामृषभः क्रतुम् । आहर्तुं प्रवणं चक्रे मनः संचिन्त्य सोऽसकृत् ।।"}, {"c": "2.12", "n": "6", "i": 7632, "v": "भूयश्चाद्भुतवीर्यौजा धर्ममेवानुपालयन् । किं हितं सर्वलोकानां भवेदिति मनो दधे ।।"}, {"c": "2.12", "n": "7", "i": 7633, "v": "अनुगृह्णन्प्रजाः सर्वाः सर्वधर्मविदां वरः । अविशेषेण सर्वेषां हितं चक्रे युधिष्ठिरः ।।"}, {"c": "2.12", "n": "8", "i": 7634, "v": "एवं गते ततस्तस्मिन्पितरीवाश्वसञ्जनाः । न तस्य विद्यते द्वेष्टा ततोऽस्याजातशत्रुता ।।"}, {"c": "2.12", "n": "9", "i": 7635, "v": "स मन्त्रिणः समानाय्य भ्रातॄंश्च वदतां वरः । राजसूयं प्रति तदा पुनः पुनरपृच्छत ।।"}, {"c": "2.12", "n": "10", "i": 7636, "v": "ते पृच्छ्यमानाः सहिता वचोऽर्थ्यं मन्त्रिणस्तदा । युधिष्ठिरं महाप्राज्ञं यियक्षुमिदमब्रुवन् ।।"}, {"c": "2.12", "n": "11", "i": 7637, "v": "येनाभिषिक्तो नृपतिर्वारुणं गुणमृच्छति । तेन राजापि सन्कृत्स्नं सम्राड्गुणमभीप्सति ।।"}, {"c": "2.12", "n": "12", "i": 7638, "v": "तस्य सम्राड्गुणार्हस्य भवतः कुरुनन्दन । राजसूयस्य समयं मन्यन्ते सुहृदस्तव ।।"}, {"c": "2.12", "n": "13", "i": 7639, "v": "तस्य यज्ञस्य समयः स्वाधीनः क्षत्रसंपदा । साम्ना षडग्नयो यस्मिंश्चीयन्ते संशितव्रतैः ।।"}, {"c": "2.12", "n": "14", "i": 7640, "v": "दर्वीहोमानुपादाय सर्वान्यः प्राप्नुते क्रतून् । अभिषेकं च यज्ञान्ते सर्वजित्तेन चोच्यते ।।"}, {"c": "2.12", "n": "15", "i": 7641, "v": "समर्थोऽसि महाबाहो सर्वे ते वशगा वयम् । अविचार्य महाराज राजसूये मनः कुरु ।।"}, {"c": "2.12", "n": "16", "i": 7642, "v": "इत्येवं सुहृदः सर्वे पृथक्च सह चाब्रुवन् । स धर्म्यं पाण्डवस्तेषां वचः श्रुत्वा विशां पते । धृष्टमिष्टं वरिष्ठं च जग्राह मनसारिहा ।।"}, {"c": "2.12", "n": "17", "i": 7643, "v": "श्रुत्वा सुहृद्वचस्तच्च जानंश्चाप्यात्मनः क्षमम् । पुनः पुनर्मनो दध्रे राजसूयाय भारत ।।"}, {"c": "2.12", "n": "18", "i": 7644, "v": "स भ्रातृभिः पुनर्धीमानृत्विग्भिश्च महात्मभिः । धौम्यद्वैपायनाद्यैश्च मन्त्रयामास मन्त्रिभिः ।।"}, {"c": "2.12", "t": "युधिष्ठिर उवाच ।"}, {"c": "2.12", "n": "19", "i": 7645, "v": "इयं या राजसूयस्य सम्राडर्हस्य सुक्रतोः । श्रद्दधानस्य वदतः स्पृहा मे सा कथं भवेत् ।।"}, {"c": "2.12", "t": "वैशंपायन उवाच ।"}, {"c": "2.12", "n": "20", "i": 7646, "v": "एवमुक्तास्तु ते तेन राज्ञा राजीवलोचन । इदमूचुर्वचः काले धर्मात्मानं युधिष्ठिरम् । अर्हस्त्वमसि धर्मज्ञ राजसूयं महाक्रतुम् ।।"}, {"c": "2.12", "n": "21", "i": 7647, "v": "अथैवमुक्ते नृपतावृत्विग्भिरृषिभिस्तथा । मन्त्रिणो भ्रातरश्चास्य तद्वचः प्रत्यपूजयन् ।।"}, {"c": "2.12", "n": "22", "i": 7648, "v": "स तु राजा महाप्राज्ञः पुनरेवात्मनात्मवान् । भूयो विममृशे पार्थो लोकानां हितकाम्यया ।।"}, {"c": "2.12", "n": "23", "i": 7649, "v": "सामर्थ्ययोगं संप्रेक्ष्य देशकालौ व्ययागमौ । विमृश्य सम्यक्च धिया कुर्वन्प्राज्ञो न सीदति ।।"}, {"c": "2.12", "n": "24", "i": 7650, "v": "न हि यज्ञसमारम्भः केवलात्मविपत्तये । भवतीति समाज्ञाय यत्नतः कार्यमुद्वहन् ।।"}, {"c": "2.12", "n": "25", "i": 7651, "v": "स निश्चयार्थं कार्यस्य कृष्णमेव जनार्दनम् । सर्वलोकात्परं मत्वा जगाम मनसा हरिम् ।।"}, {"c": "2.12", "n": "26", "i": 7652, "v": "अप्रमेयं महाबाहुं कामाज्जातमजं नृषु । पाण्डवस्तर्कयामास कर्मभिर्देवसंमितैः ।।"}, {"c": "2.12", "n": "27", "i": 7653, "v": "नास्य किंचिदविज्ञातं नास्य किंचिदकर्मजम् । न स किंचिन्न विषहेदिति कृष्णममन्यत ।।"}, {"c": "2.12", "n": "28", "i": 7654, "v": "स तु तां नैष्ठिकीं बुद्धिं कृत्वा पार्थो युधिष्ठिरः । गुरुवद्भूतगुरवे प्राहिणोद्दूतमञ्जसा ।।"}, {"c": "2.12", "n": "29", "i": 7655, "v": "शीघ्रगेन रथेनाशु स दूतः प्राप्य यादवान् । द्वारकावासिनं कृष्णं द्वारवत्यां समासदत् ।।"}, {"c": "2.12", "n": "30", "i": 7656, "v": "दर्शनाकाङ्क्षिणं पार्थं दर्शनाकाङ्क्षयाच्युतः । इन्द्रसेनेन सहित इन्द्रप्रस्थं ययौ तदा ।।"}, {"c": "2.12", "n": "31", "i": 7657, "v": "व्यतीत्य विविधान्देशांस्त्वरावान्क्षिप्रवाहनः । इन्द्रप्रस्थगतं पार्थमभ्यगच्छज्जनार्दनः ।।"}, {"c": "2.12", "n": "32", "i": 7658, "v": "स गृहे भ्रातृवद्भ्रात्रा धर्मराजेन पूजितः । भीमेन च ततोऽपश्यत्स्वसारं प्रीतिमान्पितुः ।।"}, {"c": "2.12", "n": "33", "i": 7659, "v": "प्रीतः प्रियेण सुहृदा रेमे स सहितस्तदा । अर्जुनेन यमाभ्यां च गुरुवत्पर्युपस्थितः ।।"}, {"c": "2.12", "n": "34", "i": 7660, "v": "तं विश्रान्तं शुभे देशे क्षणिनं कल्यमच्युतम् । धर्मराजः समागम्य ज्ञापयत्स्वं प्रयोजनम् ।।"}, {"c": "2.12", "t": "युधिष्ठिर उवाच ।"}, {"c": "2.12", "n": "35", "i": 7661, "v": "प्रार्थितो राजसूयो मे न चासौ केवलेप्सया । प्राप्यते येन तत्ते ह विदितं कृष्ण सर्वशः ।।"}, {"c": "2.12", "n": "36", "i": 7662, "v": "यस्मिन्सर्वं संभवति यश्च सर्वत्र पूज्यते । यश्च सर्वेश्वरो राजा राजसूयं स विन्दति ।।"}, {"c": "2.12", "n": "37", "i": 7663, "v": "तं राजसूयं सुहृदः कार्यमाहुः समेत्य मे । तत्र मे निश्चिततमं तव कृष्ण गिरा भवेत् ।।"}, {"c": "2.12", "n": "38", "i": 7664, "v": "केचिद्धि सौहृदादेव दोषं न परिचक्षते । अर्थहेतोस्तथैवान्ये प्रियमेव वदन्त्युत ।।"}, {"c": "2.12", "n": "39", "i": 7665, "v": "प्रियमेव परीप्सन्ते केचिदात्मनि यद्धितम् । एवंप्रायाश्च दृश्यन्ते जनवादाः प्रयोजने ।।"}, {"c": "2.12", "n": "40", "i": 7666, "v": "त्वं तु हेतूनतीत्यैतान्कामक्रोधौ व्यतीत्य च । परमं नः क्षमं लोके यथावद्वक्तुमर्हसि ।।"}, {"c": "2.13", "t": "श्रीकृष्ण उवाच ।"}, {"c": "2.13", "n": "1", "i": 7667, "v": "सर्वैर्गुणैर्महाराज राजसूयं त्वमर्हसि । जानतस्त्वेव ते सर्वं किंचिद्वक्ष्यामि भारत ।।"}, {"c": "2.13", "n": "2", "i": 7668, "v": "जामदग्न्येन रामेण क्षत्रं यदवशेषितम् । तस्मादवरजं लोके यदिदं क्षत्रसंज्ञितम् ।।"}, {"c": "2.13", "n": "3", "i": 7669, "v": "कृतोऽयं कुलसंकल्पः क्षत्रियैर्वसुधाधिप । निदेशवाग्भिस्तत्ते ह विदितं भरतर्षभ ।।"}, {"c": "2.13", "n": "4", "i": 7670, "v": "ऐलस्येक्ष्वाकुवंशस्य प्रकृतिं परिचक्षते । राजानः श्रेणिबद्धाश्च ततोऽन्ये क्षत्रिया भुवि ।।"}, {"c": "2.13", "n": "5", "i": 7671, "v": "ऐलवंश्यास्तु ये राजंस्तथैवेक्ष्वाकवो नृपाः । तानि चैकशतं विद्धि कुलानि भरतर्षभ ।।"}, {"c": "2.13", "n": "6", "i": 7672, "v": "ययातेस्त्वेव भोजानां विस्तरोऽतिगुणो महान् । भजते च महाराज विस्तरः स चतुर्दिशम् ।।"}, {"c": "2.13", "n": "7", "i": 7673, "v": "तेषां तथैव तां लक्ष्मीं सर्वक्षत्रमुपासते । सोऽवनीं मध्यमां भुक्त्वा मिथोभेदेष्वमन्यत ।।"}, {"c": "2.13", "n": "8", "i": 7674, "v": "चतुर्युस्त्वपरो राजा यस्मिन्नेकशतोऽभवत् । स साम्राज्यं जरासंधः प्राप्तो भवति योनितः ।।"}, {"c": "2.13", "n": "9", "i": 7675, "v": "तं स राजा महाप्राज्ञ संश्रित्य किल सर्वशः । राजन्सेनापतिर्जातः शिशुपालः प्रतापवान् ।।"}, {"c": "2.13", "n": "10", "i": 7676, "v": "तमेव च महाराज शिष्यवत्समुपस्थितः । वक्रः करूषाधिपतिर्मायायोधी महाबलः ।।"}, {"c": "2.13", "n": "11", "i": 7677, "v": "अपरौ च महावीर्यौ महात्मानौ समाश्रितौ । जरासंधं महावीर्यं तौ हंसडिभकावुभौ ।।"}, {"c": "2.13", "n": "12", "i": 7678, "v": "दन्तवक्रः करूषश्च कलभो मेघवाहनः । मूर्ध्ना दिव्यं मणिं बिभ्रद्यं तं भूतमणिं विदुः ।।"}, {"c": "2.13", "n": "13", "i": 7679, "v": "मुरं च नरकं चैव शास्ति यो यवनाधिपौ । अपर्यन्तबलो राजा प्रतीच्यां वरुणो यथा ।।"}, {"c": "2.13", "n": "14", "i": 7680, "v": "भगदत्तो महाराज वृद्धस्तव पितुः सखा । स वाचा प्रणतस्तस्य कर्मणा चैव भारत ।।"}, {"c": "2.13", "n": "15", "i": 7681, "v": "स्नेहबद्धस्तु पितृवन्मनसा भक्तिमांस्त्वयि । प्रतीच्यां दक्षिणं चान्तं पृथिव्याः पाति यो नृपः ।।"}, {"c": "2.13", "n": "16", "i": 7682, "v": "मातुलो भवतः शूरः पुरुजित्कुन्तिवर्धनः । स ते संनतिमानेकः स्नेहतः शत्रुतापनः ।।"}, {"c": "2.13", "n": "17", "i": 7683, "v": "जरासंधं गतस्त्वेवं पुरा यो न मया हतः । पुरुषोत्तमविज्ञातो योऽसौ चेदिषु दुर्मतिः ।।"}, {"c": "2.13", "n": "18", "i": 7684, "v": "आत्मानं प्रतिजानाति लोकेऽस्मिन्पुरुषोत्तमम् । आदत्ते सततं मोहाद्यः स चिह्नं च मामकम् ।।"}, {"c": "2.13", "n": "19", "i": 7685, "v": "वङ्गपुण्ड्रकिरातेषु राजा बलसमन्वितः । पौण्ड्रको वासुदेवेति योऽसौ लोकेषु विश्रुतः ।।"}, {"c": "2.13", "n": "20", "i": 7686, "v": "चतुर्युः स महाराज भोज इन्द्रसखो बली । विद्याबलाद्यो व्यजयत्पाण्ड्यक्रथककैशिकान् ।।"}, {"c": "2.13", "n": "21", "i": 7687, "v": "भ्राता यस्याहृतिः शूरो जामदग्न्यसमो युधि । स भक्तो मागधं राजा भीष्मकः परवीरहा ।।"}, {"c": "2.13", "n": "22", "i": 7688, "v": "प्रियाण्याचरतः प्रह्वान्सदा संबन्धिनः सतः । भजतो न भजत्यस्मानप्रियेषु व्यवस्थितः ।।"}, {"c": "2.13", "n": "23", "i": 7689, "v": "न कुलं न बलं राजन्नभिजानंस्तथात्मनः । पश्यमानो यशो दीप्तं जरासंधमुपाश्रितः ।।"}, {"c": "2.13", "n": "24", "i": 7690, "v": "उदीच्यभोजाश्च तथा कुलान्यष्टादशाभिभो । जरासंधभयादेव प्रतीचीं दिशमाश्रिताः ।।"}, {"c": "2.13", "n": "25", "i": 7691, "v": "शूरसेना भद्रकारा बोधाः शाल्वाः पटच्चराः । सुस्थराश्च सुकुट्टाश्च कुणिन्दाः कुन्तिभिः सह ।।"}, {"c": "2.13", "n": "26", "i": 7692, "v": "शाल्वेयानां च राजानः सोदर्यानुचरैः सह । दक्षिणा ये च पाञ्चालाः पूर्वाः कुन्तिषु कोशलाः ।।"}, {"c": "2.13", "n": "27", "i": 7693, "v": "तथोत्तरां दिशं चापि परित्यज्य भयार्दिताः । मत्स्याः संन्यस्तपादाश्च दक्षिणां दिशमाश्रिताः ।।"}, {"c": "2.13", "n": "28", "i": 7694, "v": "तथैव सर्वपाञ्चाला जरासंधभयार्दिताः । स्वराष्ट्रं संपरित्यज्य विद्रुताः सर्वतोदिशम् ।।"}, {"c": "2.13", "n": "29", "i": 7695, "v": "कस्यचित्त्वथ कालस्य कंसो निर्मथ्य बान्धवान् । बार्हद्रथसुते देव्यावुपागच्छद्वृथामतिः ।।"}, {"c": "2.13", "n": "30", "i": 7696, "v": "अस्तिः प्राप्तिश्च नाम्ना ते सहदेवानुजेऽबले । बलेन तेन स ज्ञातीनभिभूय वृथामतिः ।।"}, {"c": "2.13", "n": "31", "i": 7697, "v": "श्रैष्ठ्यं प्राप्तः स तस्यासीदतीवापनयो महान् । भोजराजन्यवृद्धैस्तु पीड्यमानैर्दुरात्मना ।।"}, {"c": "2.13", "n": "32", "i": 7698, "v": "ज्ञातित्राणमभीप्सद्भिरस्मत्संभावना कृता । दत्त्वाक्रूराय सुतनुं तामाहुकसुतां तदा ।।"}, {"c": "2.13", "n": "33", "i": 7699, "v": "संकर्षणद्वितीयेन ज्ञातिकार्यं मया कृतम् । हतौ कंससुनामानौ मया रामेण चाप्युत ।।"}, {"c": "2.13", "n": "34", "i": 7700, "v": "भये तु समुपक्रान्ते जरासंधे समुद्यते । मन्त्रोऽयं मन्त्रितो राजन्कुलैरष्टादशावरैः ।।"}, {"c": "2.13", "n": "35", "i": 7701, "v": "अनारमन्तो निघ्नन्तो महास्त्रैः शतघातिभिः । न हन्याम वयं तस्य त्रिभिर्वर्षशतैर्बलम् ।।"}, {"c": "2.13", "n": "36", "i": 7702, "v": "तस्य ह्यमरसंकाशौ बलेन बलिनां वरौ । नामभ्यां हंसडिभकावित्यास्तां योधसत्तमौ ।।"}, {"c": "2.13", "n": "37", "i": 7703, "v": "तावुभौ सहितौ वीरौ जरासंधश्च वीर्यवान् । त्रयस्त्रयाणां लोकानां पर्याप्ता इति मे मतिः ।।"}, {"c": "2.13", "n": "38", "i": 7704, "v": "न हि केवलमस्माकं यावन्तोऽन्ये च पार्थिवाः । तथैव तेषामासीच्च बुद्धिर्बुद्धिमतां वर ।।"}, {"c": "2.13", "n": "39", "i": 7705, "v": "अथ हंस इति ख्यातः कश्चिदासीन्महान्नृपः । स चान्यैः सहितो राजन्संग्रामेऽष्टादशावरैः ।।"}, {"c": "2.13", "n": "40", "i": 7706, "v": "हतो हंस इति प्रोक्तमथ केनापि भारत । तच्छ्रुत्वा डिभको राजन्यमुनाम्भस्यमज्जत ।।"}, {"c": "2.13", "n": "41", "i": 7707, "v": "विना हंसेन लोकेऽस्मिन्नाहं जीवितुमुत्सहे । इत्येतां मतिमास्थाय डिभको निधनं गतः ।।"}, {"c": "2.13", "n": "42", "i": 7708, "v": "तथा तु डिभकं श्रुत्वा हंसः परपुरंजयः । प्रपेदे यमुनामेव सोऽपि तस्यां न्यमज्जत ।।"}, {"c": "2.13", "n": "43", "i": 7709, "v": "तौ स राजा जरासंधः श्रुत्वाप्सु निधनं गतौ । स्वपुरं शूरसेनानां प्रययौ भरतर्षभ ।।"}, {"c": "2.13", "n": "44", "i": 7710, "v": "ततो वयममित्रघ्न तस्मिन्प्रतिगते नृपे । पुनरानन्दिताः सर्वे मथुरायां वसामहे ।।"}, {"c": "2.13", "n": "45", "i": 7711, "v": "यदा त्वभ्येत्य पितरं सा वै राजीवलोचना । कंसभार्या जरासंधं दुहिता मागधं नृपम् ।।"}, {"c": "2.13", "n": "46", "i": 7712, "v": "चोदयत्येव राजेन्द्र पतिव्यसनदुःखिता । पतिघ्नं मे जहीत्येवं पुनः पुनररिंदम ।।"}, {"c": "2.13", "n": "47", "i": 7713, "v": "ततो वयं महाराज तं मन्त्रं पूर्वमन्त्रितम् । संस्मरन्तो विमनसो व्यपयाता नराधिप ।।"}, {"c": "2.13", "n": "48", "i": 7714, "v": "पृथक्त्वेन द्रुता राजन्संक्षिप्य महतीं श्रियम् । प्रपतामो भयात्तस्य सधनज्ञातिबान्धवाः ।।"}, {"c": "2.13", "n": "49", "i": 7715, "v": "इति संचिन्त्य सर्वे स्म प्रतीचीं दिशमाश्रिताः । कुशस्थलीं पुरीं रम्यां रैवतेनोपशोभिताम् ।।"}, {"c": "2.13", "n": "50", "i": 7716, "v": "पुनर्निवेशनं तस्यां कृतवन्तो वयं नृप । तथैव दुर्गसंस्कारं देवैरपि दुरासदम् ।।"}, {"c": "2.13", "n": "51", "i": 7717, "v": "स्त्रियोऽपि यस्यां युध्येयुः किं पुनर्वृष्णिपुंगवाः । तस्यां वयममित्रघ्न निवसामोऽकुतोभयाः ।।"}, {"c": "2.13", "n": "52", "i": 7718, "v": "आलोक्य गिरिमुख्यं तं माधवीतीर्थमेव च । माधवाः कुरुशार्दूल परां मुदमवाप्नुवन् ।।"}, {"c": "2.13", "n": "53", "i": 7719, "v": "एवं वयं जरासंधादादितः कृतकिल्बिषाः । सामर्थ्यवन्तः संबन्धाद्भवन्तं समुपाश्रिताः ।।"}, {"c": "2.13", "n": "54", "i": 7720, "v": "त्रियोजनायतं सद्म त्रिस्कन्धं योजनादधि । योजनान्ते शतद्वारं विक्रमक्रमतोरणम् । अष्टादशावरैर्नद्धं क्षत्रियैर्युद्धदुर्मदैः ।।"}, {"c": "2.13", "n": "55", "i": 7721, "v": "अष्टादश सहस्राणि व्रातानां सन्ति नः कुले । आहुकस्य शतं पुत्रा एकैकस्त्रिशतावरः ।।"}, {"c": "2.13", "n": "56", "i": 7722, "v": "चारुदेष्णः सह भ्रात्रा चक्रदेवोऽथ सात्यकिः । अहं च रौहिणेयश्च साम्बः शौरिसमो युधि ।।"}, {"c": "2.13", "n": "57", "i": 7723, "v": "एवमेते रथाः सप्त राजन्नन्यान्निबोध मे । कृतवर्मा अनाधृष्टिः समीकः समितिंजयः ।।"}, {"c": "2.13", "n": "58", "i": 7724, "v": "कह्वः शङ्कुर्निदान्तश्च सप्तैवैते महारथाः । पुत्रौ चान्धकभोजस्य वृद्धो राजा च ते दश ।।"}, {"c": "2.13", "n": "59", "i": 7725, "v": "लोकसंहनना वीरा वीर्यवन्तो महाबलाः । स्मरन्तो मध्यमं देशं वृष्णिमध्ये गतव्यथाः ।।"}, {"c": "2.13", "n": "60", "i": 7726, "v": "स त्वं सम्राड्गुणैर्युक्तः सदा भरतसत्तम । क्षत्रे सम्राजमात्मानं कर्तुमर्हसि भारत ।।"}, {"c": "2.13", "n": "61", "i": 7727, "v": "न तु शक्यं जरासंधे जीवमाने महाबले । राजसूयस्त्वया प्राप्तुमेषा राजन्मतिर्मम ।।"}, {"c": "2.13", "n": "62", "i": 7728, "v": "तेन रुद्धा हि राजानः सर्वे जित्वा गिरिव्रजे । कन्दरायां गिरीन्द्रस्य सिंहेनेव महाद्विपाः ।।"}, {"c": "2.13", "n": "63", "i": 7729, "v": "सोऽपि राजा जरासंधो यियक्षुर्वसुधाधिपैः । आराध्य हि महादेवं निर्जितास्तेन पार्थिवाः ।।"}, {"c": "2.13", "n": "64", "i": 7730, "v": "स हि निर्जित्य निर्जित्य पार्थिवान्पृतनागतान् । पुरमानीय बद्ध्वा च चकार पुरुषव्रजम् ।।"}, {"c": "2.13", "n": "65", "i": 7731, "v": "वयं चैव महाराज जरासंधभयात्तदा । मथुरां संपरित्यज्य गता द्वारवतीं पुरीम् ।।"}, {"c": "2.13", "n": "66", "i": 7732, "v": "यदि त्वेनं महाराज यज्ञं प्राप्तुमिहेच्छसि । यतस्व तेषां मोक्षाय जरासंधवधाय च ।।"}, {"c": "2.13", "n": "67", "i": 7733, "v": "समारम्भो हि शक्योऽयं नान्यथा कुरुनन्दन । राजसूयस्य कार्त्स्न्येन कर्तुं मतिमतां वर ।।"}, {"c": "2.13", "n": "68", "i": 7734, "v": "इत्येषा मे मती राजन्यथा वा मन्यसेऽनघ । एवं गते ममाचक्ष्व स्वयं निश्चित्य हेतुभिः ।।"}, {"c": "2.14", "t": "युधिष्ठिर उवाच ।"}, {"c": "2.14", "n": "1", "i": 7735, "v": "उक्तं त्वया बुद्धिमता यन्नान्यो वक्तुमर्हति । संशयानां हि निर्मोक्ता त्वन्नान्यो विद्यते भुवि ।।"}, {"c": "2.14", "n": "2", "i": 7736, "v": "गृहे गृहे हि राजानः स्वस्य स्वस्य प्रियंकराः । न च साम्राज्यमाप्तास्ते सम्राट्शब्दो हि कृत्स्नभाक् ।।"}, {"c": "2.14", "n": "3", "i": 7737, "v": "कथं परानुभावज्ञः स्वं प्रशंसितुमर्हति । परेण समवेतस्तु यः प्रशस्तः स पूज्यते ।।"}, {"c": "2.14", "n": "4", "i": 7738, "v": "विशाला बहुला भूमिर्बहुरत्नसमाचिता । दूरं गत्वा विजानाति श्रेयो वृष्णिकुलोद्वह ।।"}, {"c": "2.14", "n": "5", "i": 7739, "v": "शममेव परं मन्ये न तु मोक्षाद्भवेच्छमः । आरम्भे पारमेष्ठ्यं तु न प्राप्यमिति मे मतिः ।।"}, {"c": "2.14", "n": "6", "i": 7740, "v": "एवमेवाभिजानन्ति कुले जाता मनस्विनः । कश्चित्कदाचिदेतेषां भवेच्छ्रेष्ठो जनार्दन ।।"}, {"c": "2.14", "t": "भीम उवाच ।"}, {"c": "2.14", "n": "7", "i": 7741, "v": "अनारम्भपरो राजा वल्मीक इव सीदति । दुर्बलश्चानुपायेन बलिनं योऽधितिष्ठति ।।"}, {"c": "2.14", "n": "8", "i": 7742, "v": "अतन्द्रितस्तु प्रायेण दुर्बलो बलिनं रिपुम् । जयेत्सम्यङ्नयो राजन्नीत्यार्थानात्मनो हितान् ।।"}, {"c": "2.14", "n": "9", "i": 7743, "v": "कृष्णे नयो मयि बलं जयः पार्थे धनंजये । मागधं साधयिष्यामो वयं त्रय इवाग्नयः ।।"}, {"c": "2.14", "t": "कृष्ण उवाच ।"}, {"c": "2.14", "n": "10", "i": 7744, "v": "आदत्तेऽर्थपरो बालो नानुबन्धमवेक्षते । तस्मादरिं न मृष्यन्ति बालमर्थपरायणम् ।।"}, {"c": "2.14", "n": "11", "i": 7745, "v": "हित्वा करान्यौवनाश्वः पालनाच्च भगीरथः । कार्तवीर्यस्तपोयोगाद्बलात्तु भरतो विभुः । ऋद्ध्या मरुत्तस्तान्पञ्च सम्राज इति शुश्रुमः ।।"}, {"c": "2.14", "n": "12", "i": 7746, "v": "निग्राह्यलक्षणं प्राप्तो धर्मार्थनयलक्षणैः । बार्हद्रथो जरासंधस्तद्विद्धि भरतर्षभ ।।"}, {"c": "2.14", "n": "13", "i": 7747, "v": "न चैनमनुरुध्यन्ते कुलान्येकशतं नृपाः । तस्मादेतद्बलादेव साम्राज्यं कुरुतेऽद्य सः ।।"}, {"c": "2.14", "n": "14", "i": 7748, "v": "रत्नभाजो हि राजानो जरासंधमुपासते । न च तुष्यति तेनापि बाल्यादनयमास्थितः ।।"}, {"c": "2.14", "n": "15", "i": 7749, "v": "मूर्धाभिषिक्तं नृपतिं प्रधानपुरुषं बलात् । आदत्ते न च नो दृष्टोऽभागः पुरुषतः क्वचित् ।।"}, {"c": "2.14", "n": "16", "i": 7750, "v": "एवं सर्वान्वशे चक्रे जरासंधः शतावरान् । तं दुर्बलतरो राजा कथं पार्थ उपैष्यति ।।"}, {"c": "2.14", "n": "17", "i": 7751, "v": "प्रोक्षितानां प्रमृष्टानां राज्ञां पशुपतेर्गृहे । पशूनामिव का प्रीतिर्जीविते भरतर्षभ ।।"}, {"c": "2.14", "n": "18", "i": 7752, "v": "क्षत्रियः शस्त्रमरणो यदा भवति सत्कृतः । ननु स्म मागधं सर्वे प्रतिबाधेम यद्वयम् ।।"}, {"c": "2.14", "n": "19", "i": 7753, "v": "षडशीतिः समानीताः शेषा राजंश्चतुर्दश । जरासंधेन राजानस्ततः क्रूरं प्रपत्स्यते ।।"}, {"c": "2.14", "n": "20", "i": 7754, "v": "प्राप्नुयात्स यशो दीप्तं तत्र यो विघ्नमाचरेत् । जयेद्यश्च जरासंधं स सम्राण्नियतं भवेत् ।।"}, {"c": "2.15", "t": "युधिष्ठिर उवाच ।"}, {"c": "2.15", "n": "1", "i": 7755, "v": "सम्राड्गुणमभीप्सन्वै युष्मान्स्वार्थपरायणः । कथं प्रहिणुयां भीमं बलात्केवलसाहसात् ।।"}, {"c": "2.15", "n": "2", "i": 7756, "v": "भीमार्जुनावुभौ नेत्रे मनो मन्ये जनार्दनम् । मनश्चक्षुर्विहीनस्य कीदृशं जीवितं भवेत् ।।"}, {"c": "2.15", "n": "3", "i": 7757, "v": "जरासंधबलं प्राप्य दुष्पारं भीमविक्रमम् । श्रमो हि वः पराजय्यात्किमु तत्र विचेष्टितम् ।।"}, {"c": "2.15", "n": "4", "i": 7758, "v": "अस्मिन्नर्थान्तरे युक्तमनर्थः प्रतिपद्यते । यथाहं विमृशाम्येकस्तत्तावच्छ्रूयतां मम ।।"}, {"c": "2.15", "n": "5", "i": 7759, "v": "संन्यासं रोचये साधु कार्यस्यास्य जनार्दन । प्रतिहन्ति मनो मेऽद्य राजसूयो दुरासदः ।।"}, {"c": "2.15", "t": "वैशंपायन उवाच ।"}, {"c": "2.15", "n": "6", "i": 7760, "v": "पार्थः प्राप्य धनुःश्रेष्ठमक्षय्यौ च महेषुधी । रथं ध्वजं सभां चैव युधिष्ठिरमभाषत ।।"}, {"c": "2.15", "n": "7", "i": 7761, "v": "धनुरस्त्रं शरा वीर्यं पक्षो भूमिर्यशो बलम् । प्राप्तमेतन्मया राजन्दुष्प्रापं यदभीप्सितम् ।।"}, {"c": "2.15", "n": "8", "i": 7762, "v": "कुले जन्म प्रशंसन्ति वैद्याः साधु सुनिष्ठिताः । बलेन सदृशं नास्ति वीर्यं तु मम रोचते ।।"}, {"c": "2.15", "n": "9", "i": 7763, "v": "कृतवीर्यकुले जातो निर्वीर्यः किं करिष्यति । क्षत्रियः सर्वशो राजन्यस्य वृत्तिः पराजये ।।"}, {"c": "2.15", "n": "10", "i": 7764, "v": "सर्वैरपि गुणैर्हीनो वीर्यवान्हि तरेद्रिपून् । सर्वैरपि गुणैर्युक्तो निर्वीर्यः किं करिष्यति ।।"}, {"c": "2.15", "n": "11", "i": 7765, "v": "द्रव्यभूता गुणाः सर्वे तिष्ठन्ति हि पराक्रमे । जयस्य हेतुः सिद्धिर्हि कर्म दैवं च संश्रितम् ।।"}, {"c": "2.15", "n": "12", "i": 7766, "v": "संयुक्तो हि बलैः कश्चित्प्रमादान्नोपयुज्यते । तेन द्वारेण शत्रुभ्यः क्षीयते सबलो रिपुः ।।"}, {"c": "2.15", "n": "13", "i": 7767, "v": "दैन्यं यथाबलवति तथा मोहो बलान्विते । तावुभौ नाशकौ हेतू राज्ञा त्याज्यौ जयार्थिना ।।"}, {"c": "2.15", "n": "14", "i": 7768, "v": "जरासंधविनाशं च राज्ञां च परिमोक्षणम् । यदि कुर्याम यज्ञार्थं किं ततः परमं भवेत् ।।"}, {"c": "2.15", "n": "15", "i": 7769, "v": "अनारम्भे तु नियतो भवेदगुणनिश्चयः । गुणान्निःसंशयाद्राजन्नैर्गुण्यं मन्यसे कथम् ।।"}, {"c": "2.15", "n": "16", "i": 7770, "v": "काषायं सुलभं पश्चान्मुनीनां शममिच्छताम् । साम्राज्यं तु तवेच्छन्तो वयं योत्स्यामहे परैः ।।"}, {"c": "2.16", "t": "वासुदेव उवाच ।"}, {"c": "2.16", "n": "1", "i": 7771, "v": "जातस्य भारते वंशे तथा कुन्त्याः सुतस्य च । या वै युक्ता मतिः सेयमर्जुनेन प्रदर्शिता ।।"}, {"c": "2.16", "n": "2", "i": 7772, "v": "न मृत्योः समयं विद्म रात्रौ वा यदि वा दिवा । न चापि कंचिदमरमयुद्धेनापि शुश्रुमः ।।"}, {"c": "2.16", "n": "3", "i": 7773, "v": "एतावदेव पुरुषैः कार्यं हृदयतोषणम् । नयेन विधिदृष्टेन यदुपक्रमते परान् ।।"}, {"c": "2.16", "n": "4", "i": 7774, "v": "सुनयस्यानपायस्य संयुगे परमः क्रमः । संशयो जायते साम्ये साम्यं च न भवेद्द्वयोः ।।"}, {"c": "2.16", "n": "5", "i": 7775, "v": "ते वयं नयमास्थाय शत्रुदेहसमीपगाः । कथमन्तं न गच्छेम वृक्षस्येव नदीरयाः । पररन्ध्रे पराक्रान्ताः स्वरन्ध्रावरणे स्थिताः ।।"}, {"c": "2.16", "n": "6", "i": 7776, "v": "व्यूढानीकैरनुबलैर्नोपेयाद्बलवत्तरम् । इति बुद्धिमतां नीतिस्तन्ममापीह रोचते ।।"}, {"c": "2.16", "n": "7", "i": 7777, "v": "अनवद्या ह्यसंबुद्धाः प्रविष्टाः शत्रुसद्म तत् । शत्रुदेहमुपाक्रम्य तं कामं प्राप्नुयामहे ।।"}, {"c": "2.16", "n": "8", "i": 7778, "v": "एको ह्येव श्रियं नित्यं बिभर्ति पुरुषर्षभ । अन्तरात्मेव भूतानां तत्क्षये वै बलक्षयः ।।"}, {"c": "2.16", "n": "9", "i": 7779, "v": "अथ चेत्तं निहत्याजौ शेषेणाभिसमागताः । प्राप्नुयाम ततः स्वर्गं ज्ञातित्राणपरायणाः ।।"}, {"c": "2.16", "t": "युधिष्ठिर उवाच ।"}, {"c": "2.16", "n": "10", "i": 7780, "v": "कृष्ण कोऽयं जरासंधः किंवीर्यः किंपराक्रमः । यस्त्वां स्पृष्ट्वाग्निसदृशं न दग्धः शलभो यथा ।।"}, {"c": "2.16", "t": "कृष्ण उवाच ।"}, {"c": "2.16", "n": "11", "i": 7781, "v": "शृणु राजञ्जरासंधो यद्वीर्यो यत्पराक्रमः । यथा चोपेक्षितोऽस्माभिर्बहुशः कृतविप्रियः ।।"}, {"c": "2.16", "n": "12", "i": 7782, "v": "अक्षौहिणीनां तिसृणामासीत्समरदर्पितः । राजा बृहद्रथो नाम मगधाधिपतिः पतिः ।।"}, {"c": "2.16", "n": "13", "i": 7783, "v": "रूपवान्वीर्यसंपन्नः श्रीमानतुलविक्रमः । नित्यं दीक्षाकृशतनुः शतक्रतुरिवापरः ।।"}, {"c": "2.16", "n": "14", "i": 7784, "v": "तेजसा सूर्यसदृशः क्षमया पृथिवीसमः । यमान्तकसमः कोपे श्रिया वैश्रवणोपमः ।।"}, {"c": "2.16", "n": "15", "i": 7785, "v": "तस्याभिजनसंयुक्तैर्गुणैर्भरतसत्तम । व्याप्तेयं पृथिवी सर्वा सूर्यस्येव गभस्तिभिः ।।"}, {"c": "2.16", "n": "16", "i": 7786, "v": "स काशिराजस्य सुते यमजे भरतर्षभ । उपयेमे महावीर्यो रूपद्रविणसंमते ।।"}, {"c": "2.16", "n": "17", "i": 7787, "v": "तयोश्चकार समयं मिथः स पुरुषर्षभः । नातिवर्तिष्य इत्येवं पत्नीभ्यां संनिधौ तदा ।।"}, {"c": "2.16", "n": "18", "i": 7788, "v": "स ताभ्यां शुशुभे राजा पत्नीभ्यां मनुजाधिप । प्रियाभ्यामनुरूपाभ्यां करेणुभ्यामिव द्विपः ।।"}, {"c": "2.16", "n": "19", "i": 7789, "v": "तयोर्मध्यगतश्चापि रराज वसुधाधिपः । गङ्गायमुनयोर्मध्ये मूर्तिमानिव सागरः ।।"}, {"c": "2.16", "n": "20", "i": 7790, "v": "विषयेषु निमग्नस्य तस्य यौवनमत्यगात् । न च वंशकरः पुत्रस्तस्याजायत कश्चन ।।"}, {"c": "2.16", "n": "21", "i": 7791, "v": "मङ्गलैर्बहुभिर्होमैः पुत्रकामाभिरिष्टिभिः । नाससाद नृपश्रेष्ठः पुत्रं कुलविवर्धनम् ।।"}, {"c": "2.16", "n": "22", "i": 7792, "v": "अथ काक्षीवतः पुत्रं गौतमस्य महात्मनः । शुश्राव तपसि श्रान्तमुदारं चण्डकौशिकम् ।।"}, {"c": "2.16", "n": "23", "i": 7793, "v": "यदृच्छयागतं तं तु वृक्षमूलमुपाश्रितम् । पत्नीभ्यां सहितो राजा सर्वरत्नैरतोषयत् ।।"}, {"c": "2.16", "n": "24", "i": 7794, "v": "तमब्रवीत्सत्यधृतिः सत्यवागृषिसत्तमः । परितुष्टोऽस्मि ते राजन्वरं वरय सुव्रत ।।"}, {"c": "2.16", "n": "25", "i": 7795, "v": "ततः सभार्यः प्रणतस्तमुवाच बृहद्रथः । पुत्रदर्शननैराश्याद्बाष्पगद्गदया गिरा ।।"}, {"c": "2.16", "t": "बृहद्रथ उवाच ।"}, {"c": "2.16", "n": "26", "i": 7796, "v": "भगवन्राज्यमुत्सृज्य प्रस्थितस्य तपोवनम् । किं वरेणाल्पभाग्यस्य किं राज्येनाप्रजस्य मे ।।"}, {"c": "2.16", "t": "कृष्ण उवाच ।"}, {"c": "2.16", "n": "27", "i": 7797, "v": "एतच्छ्रुत्वा मुनिर्ध्यानमगमत्क्षुभितेन्द्रियः । तस्यैव चाम्रवृक्षस्य छायायां समुपाविशत् ।।"}, {"c": "2.16", "n": "28", "i": 7798, "v": "तस्योपविष्टस्य मुनेरुत्सङ्गे निपपात ह । अवातमशुकादष्टमेकमाम्रफलं किल ।।"}, {"c": "2.16", "n": "29", "i": 7799, "v": "तत्प्रगृह्य मुनिश्रेष्ठो हृदयेनाभिमन्त्र्य च । राज्ञे ददावप्रतिमं पुत्रसंप्राप्तिकारकम् ।।"}, {"c": "2.16", "n": "30", "i": 7800, "v": "उवाच च महाप्राज्ञस्तं राजानं महामुनिः । गच्छ राजन्कृतार्थोऽसि निवर्त मनुजाधिप ।।"}, {"c": "2.16", "n": "31", "i": 7801, "v": "यथासमयमाज्ञाय तदा स नृपसत्तमः । द्वाभ्यामेकं फलं प्रादात्पत्नीभ्यां भरतर्षभ ।।"}, {"c": "2.16", "n": "32", "i": 7802, "v": "ते तदाम्रं द्विधा कृत्वा भक्षयामासतुः शुभे । भावित्वादपि चार्थस्य सत्यवाक्यात्तथा मुनेः ।।"}, {"c": "2.16", "n": "33", "i": 7803, "v": "तयोः समभवद्गर्भः फलप्राशनसंभवः । ते च दृष्ट्वा नरपतिः परां मुदमवाप ह ।।"}, {"c": "2.16", "n": "34", "i": 7804, "v": "अथ काले महाप्राज्ञ यथासमयमागते । प्रजायेतामुभे राजञ्शरीरशकले तदा ।।"}, {"c": "2.16", "n": "35", "i": 7805, "v": "एकाक्षिबाहुचरणे अर्धोदरमुखस्फिजे । दृष्ट्वा शरीरशकले प्रवेपाते उभे भृशम् ।।"}, {"c": "2.16", "n": "36", "i": 7806, "v": "उद्विग्ने सह संमन्त्र्य ते भगिन्यौ तदाबले । सजीवे प्राणिशकले तत्यजाते सुदुःखिते ।।"}, {"c": "2.16", "n": "37", "i": 7807, "v": "तयोर्धात्र्यौ सुसंवीते कृत्वा ते गर्भसंप्लवे । निर्गम्यान्तःपुरद्वारात्समुत्सृज्याशु जग्मतुः ।।"}, {"c": "2.16", "n": "38", "i": 7808, "v": "ते चतुष्पथनिक्षिप्ते जरा नामाथ राक्षसी । जग्राह मनुजव्याघ्र मांसशोणितभोजना ।।"}, {"c": "2.16", "n": "39", "i": 7809, "v": "कर्तुकामा सुखवहे शकले सा तु राक्षसी । संघट्टयामास तदा विधानबलचोदिता ।।"}, {"c": "2.16", "n": "40", "i": 7810, "v": "ते समानीतमात्रे तु शकले पुरुषर्षभ । एकमूर्तिकृते वीरः कुमारः समपद्यत ।।"}, {"c": "2.16", "n": "41", "i": 7811, "v": "ततः सा राक्षसी राजन्विस्मयोत्फुल्ललोचना । न शशाक समुद्वोढुं वज्रसारमयं शिशुम् ।।"}, {"c": "2.16", "n": "42", "i": 7812, "v": "बालस्ताम्रतलं मुष्टिं कृत्वा चास्ये निधाय सः । प्राक्रोशदतिसंरम्भात्सतोय इव तोयदः ।।"}, {"c": "2.16", "n": "43", "i": 7813, "v": "तेन शब्देन संभ्रान्तः सहसान्तःपुरे जनः । निर्जगाम नरव्याघ्र राज्ञा सह परंतप ।।"}, {"c": "2.16", "n": "44", "i": 7814, "v": "ते चाबले परिग्लाने पयःपूर्णपयोधरे । निराशे पुत्रलाभाय सहसैवाभ्यगच्छताम् ।।"}, {"c": "2.16", "n": "45", "i": 7815, "v": "अथ दृष्ट्वा तथाभूते राजानं चेष्टसंततिम् । तं च बालं सुबलिनं चिन्तयामास राक्षसी ।।"}, {"c": "2.16", "n": "46", "i": 7816, "v": "नार्हामि विषये राज्ञो वसन्ती पुत्रगृद्धिनः । बालं पुत्रमुपादातुं मेघलेखेव भास्करम् ।।"}, {"c": "2.16", "n": "47", "i": 7817, "v": "सा कृत्वा मानुषं रूपमुवाच मनुजाधिपम् । बृहद्रथ सुतस्तेऽयं मद्दत्तः प्रतिगृह्यताम् ।।"}, {"c": "2.16", "n": "48", "i": 7818, "v": "तव पत्नीद्वये जातो द्विजातिवरशासनात् । धात्रीजनपरित्यक्तो मयायं परिरक्षितः ।।"}, {"c": "2.16", "n": "49", "i": 7819, "v": "ततस्ते भरतश्रेष्ठ काशिराजसुते शुभे । तं बालमभिपत्याशु प्रस्नवैरभिषिञ्चताम् ।।"}, {"c": "2.16", "n": "50", "i": 7820, "v": "ततः स राजा संहृष्टः सर्वं तदुपलभ्य च । अपृच्छन्नवहेमाभां राक्षसीं तामराक्षसीम् ।।"}, {"c": "2.16", "n": "51", "i": 7821, "v": "का त्वं कमलगर्भाभे मम पुत्रप्रदायिनी । कामया ब्रूहि कल्याणि देवता प्रतिभासि मे ।।"}, {"c": "2.17", "t": "राक्षस्युवाच ।"}, {"c": "2.17", "n": "1", "i": 7822, "v": "जरा नामास्मि भद्रं ते राक्षसी कामरूपिणी । तव वेश्मनि राजेन्द्र पूजिता न्यवसं सुखम् ।।"}, {"c": "2.17", "n": "2", "i": 7823, "v": "साहं प्रत्युपकारार्थं चिन्तयन्त्यनिशं नृप । तवेमे पुत्रशकले दृष्टवत्यस्मि धार्मिक ।।"}, {"c": "2.17", "n": "3", "i": 7824, "v": "संश्लेषिते मया दैवात्कुमारः समपद्यत । तव भाग्यैर्महाराज हेतुमात्रमहं त्विह ।।"}, {"c": "2.17", "t": "कृष्ण उवाच ।"}, {"c": "2.17", "n": "4", "i": 7825, "v": "एवमुक्त्वा तु सा राजंस्तत्रैवान्तरधीयत । स गृह्य च कुमारं तं प्राविशत्स्वगृहं नृपः ।।"}, {"c": "2.17", "n": "5", "i": 7826, "v": "तस्य बालस्य यत्कृत्यं तच्चकार नृपस्तदा । आज्ञापयच्च राक्षस्या मागधेषु महोत्सवम् ।।"}, {"c": "2.17", "n": "6", "i": 7827, "v": "तस्य नामाकरोत्तत्र प्रजापतिसमः पिता । जरया संधितो यस्माज्जरासंधस्ततोऽभवत् ।।"}, {"c": "2.17", "n": "7", "i": 7828, "v": "सोऽवर्धत महातेजा मगधाधिपतेः सुतः । प्रमाणबलसंपन्नो हुताहुतिरिवानलः ।।"}, {"c": "2.17", "n": "8", "i": 7829, "v": "कस्यचित्त्वथ कालस्य पुनरेव महातपाः । मगधानुपचक्राम भगवांश्चण्डकौशिकः ।।"}, {"c": "2.17", "n": "9", "i": 7830, "v": "तस्यागमनसंहृष्टः सामात्यः सपुरःसरः । सभार्यः सह पुत्रेण निर्जगाम बृहद्रथः ।।"}, {"c": "2.17", "n": "10", "i": 7831, "v": "पाद्यार्घ्याचमनीयैस्तमर्चयामास भारत । स नृपो राज्यसहितं पुत्रं चास्मै न्यवेदयत् ।।"}, {"c": "2.17", "n": "11", "i": 7832, "v": "प्रतिगृह्य तु तां पूजां पार्थिवाद्भगवानृषिः । उवाच मागधं राजन्प्रहृष्टेनान्तरात्मना ।।"}, {"c": "2.17", "n": "12", "i": 7833, "v": "सर्वमेतन्मया राजन्विज्ञातं ज्ञानचक्षुषा । पुत्रस्तु शृणु राजेन्द्र यादृशोऽयं भविष्यति ।।"}, {"c": "2.17", "n": "13", "i": 7834, "v": "अस्य वीर्यवतो वीर्यं नानुयास्यन्ति पार्थिवाः । देवैरपि विसृष्टानि शस्त्राण्यस्य महीपते । न रुजं जनयिष्यन्ति गिरेरिव नदीरयाः ।।"}, {"c": "2.17", "n": "14", "i": 7835, "v": "सर्वमूर्धाभिषिक्तानामेष मूर्ध्नि ज्वलिष्यति । सर्वेषां निष्प्रभकरो ज्योतिषामिव भास्करः ।।"}, {"c": "2.17", "n": "15", "i": 7836, "v": "एनमासाद्य राजानः समृद्धबलवाहनाः । विनाशमुपयास्यन्ति शलभा इव पावकम् ।।"}, {"c": "2.17", "n": "16", "i": 7837, "v": "एष श्रियं समुदितां सर्वराज्ञां ग्रहीष्यति । वर्षास्विवोद्धतजला नदीर्नदनदीपतिः ।।"}, {"c": "2.17", "n": "17", "i": 7838, "v": "एष धारयिता सम्यक्चातुर्वर्ण्यं महाबलः । शुभाशुभमिव स्फीता सर्वसस्यधरा धरा ।।"}, {"c": "2.17", "n": "18", "i": 7839, "v": "अस्याज्ञावशगाः सर्वे भविष्यन्ति नराधिपाः । सर्वभूतात्मभूतस्य वायोरिव शरीरिणः ।।"}, {"c": "2.17", "n": "19", "i": 7840, "v": "एष रुद्रं महादेवं त्रिपुरान्तकरं हरम् । सर्वलोकेष्वतिबलः स्वयं द्रक्ष्यति मागधः ।।"}, {"c": "2.17", "n": "20", "i": 7841, "v": "एवं ब्रुवन्नेव मुनिः स्वकार्यार्थं विचिन्तयन् । विसर्जयामास नृपं बृहद्रथमथारिहन् ।।"}, {"c": "2.17", "n": "21", "i": 7842, "v": "प्रविश्य नगरं चैव ज्ञातिसंबन्धिभिर्वृतः । अभिषिच्य जरासंधं मगधाधिपतिस्तदा । बृहद्रथो नरपतिः परां निर्वृतिमाययौ ।।"}, {"c": "2.17", "n": "22", "i": 7843, "v": "अभिषिक्ते जरासंधे तदा राजा बृहद्रथः । पत्नीद्वयेनानुगतस्तपोवनरतोऽभवत् ।।"}, {"c": "2.17", "n": "23", "i": 7844, "v": "तपोवनस्थे पितरि मातृभ्यां सह भारत । जरासंधः स्ववीर्येण पार्थिवानकरोद्वशे ।।"}, {"c": "2.17", "n": "24", "i": 7845, "v": "अथ दीर्घस्य कालस्य तपोवनगतो नृपः । सभार्यः स्वर्गमगमत्तपस्तप्त्वा बृहद्रथः ।।"}, {"c": "2.17", "n": "25", "i": 7846, "v": "तस्यास्तां हंसडिभकावशस्त्रनिधनावुभौ । मन्त्रे मतिमतां श्रेष्ठौ युद्धशास्त्रविशारदौ ।।"}, {"c": "2.17", "n": "26", "i": 7847, "v": "यौ तौ मया ते कथितौ पूर्वमेव महाबलौ । त्रयस्त्रयाणां लोकानां पर्याप्ता इति मे मतिः ।।"}, {"c": "2.17", "n": "27", "i": 7848, "v": "एवमेष तदा वीर बलिभिः कुकुरान्धकैः । वृष्णिभिश्च महाराज नीतिहेतोरुपेक्षितः ।।"}, {"c": "2.18", "t": "वासुदेव उवाच ।"}, {"c": "2.18", "n": "1", "i": 7849, "v": "पतितौ हंसडिभकौ कंसामात्यौ निपातितौ । जरासंधस्य निधने कालोऽयं समुपागतः ।।"}, {"c": "2.18", "n": "2", "i": 7850, "v": "न स शक्यो रणे जेतुं सर्वैरपि सुरासुरैः । प्राणयुद्धेन जेतव्यः स इत्युपलभामहे ।।"}, {"c": "2.18", "n": "3", "i": 7851, "v": "मयि नीतिर्बलं भीमे रक्षिता चावयोर्जुनः । साधयिष्याम तं राजन्वयं त्रय इवाग्नयः ।।"}, {"c": "2.18", "n": "4", "i": 7852, "v": "त्रिभिरासादितोऽस्माभिर्विजने स नराधिपः । न संदेहो यथा युद्धमेकेनाभ्युपयास्यति ।।"}, {"c": "2.18", "n": "5", "i": 7853, "v": "अवमानाच्च लोकस्य व्यायतत्वाच्च धर्षितः । भीमसेनेन युद्धाय ध्रुवमभ्युपयास्यति ।।"}, {"c": "2.18", "n": "6", "i": 7854, "v": "अलं तस्य महाबाहुर्भीमसेनो महाबलः । लोकस्य समुदीर्णस्य निधनायान्तको यथा ।।"}, {"c": "2.18", "n": "7", "i": 7855, "v": "यदि ते हृदयं वेत्ति यदि ते प्रत्ययो मयि । भीमसेनार्जुनौ शीघ्रं न्यासभूतौ प्रयच्छ मे ।।"}, {"c": "2.18", "t": "वैशंपायन उवाच ।"}, {"c": "2.18", "n": "8", "i": 7856, "v": "एवमुक्तो भगवता प्रत्युवाच युधिष्ठिरः । भीमपार्थौ समालोक्य संप्रहृष्टमुखौ स्थितौ ।।"}, {"c": "2.18", "n": "9", "i": 7857, "v": "अच्युताच्युत मा मैवं व्याहरामित्रकर्षण । पाण्डवानां भवान्नाथो भवन्तं चाश्रिता वयम् ।।"}, {"c": "2.18", "n": "10", "i": 7858, "v": "यथा वदसि गोविन्द सर्वं तदुपपद्यते । न हि त्वमग्रतस्तेषां येषां लक्ष्मीः पराङ्मुखी ।।"}, {"c": "2.18", "n": "11", "i": 7859, "v": "निहतश्च जरासंधो मोक्षिताश्च महीक्षितः । राजसूयश्च मे लब्धो निदेशे तव तिष्ठतः ।।"}, {"c": "2.18", "n": "12", "i": 7860, "v": "क्षिप्रकारिन्यथा त्वेतत्कार्यं समुपपद्यते । मम कार्यं जगत्कार्यं तथा कुरु नरोत्तम ।।"}, {"c": "2.18", "n": "13", "i": 7861, "v": "त्रिभिर्भवद्भिर्हि विना नाहं जीवितुमुत्सहे । धर्मकामार्थरहितो रोगार्त इव दुर्गतः ।।"}, {"c": "2.18", "n": "14", "i": 7862, "v": "न शौरिणा विना पार्थो न शौरिः पाण्डवं विना । नाजेयोऽस्त्यनयोर्लोके कृष्णयोरिति मे मतिः ।।"}, {"c": "2.18", "n": "15", "i": 7863, "v": "अयं च बलिनां श्रेष्ठः श्रीमानपि वृकोदरः । युवाभ्यां सहितो वीरः किं न कुर्यान्महायशाः ।।"}, {"c": "2.18", "n": "16", "i": 7864, "v": "सुप्रणीतो बलौघो हि कुरुते कार्यमुत्तमम् । अन्धं जडं बलं प्राहुः प्रणेतव्यं विचक्षणैः ।।"}, {"c": "2.18", "n": "17", "i": 7865, "v": "यतो हि निम्नं भवति नयन्तीह ततो जलम् । यतश्छिद्रं ततश्चापि नयन्ते धीधना बलम् ।।"}, {"c": "2.18", "n": "18", "i": 7866, "v": "तस्मान्नयविधानज्ञं पुरुषं लोकविश्रुतम् । वयमाश्रित्य गोविन्दं यतामः कार्यसिद्धये ।।"}, {"c": "2.18", "n": "19", "i": 7867, "v": "एवं प्रज्ञानयबलं क्रियोपायसमन्वितम् । पुरस्कुर्वीत कार्येषु कृष्ण कार्यार्थसिद्धये ।।"}, {"c": "2.18", "n": "20", "i": 7868, "v": "एवमेव यदुश्रेष्ठं पार्थः कार्यार्थसिद्धये । अर्जुनः कृष्णमन्वेतु भीमोऽन्वेतु धनंजयम् । नयो जयो बलं चैव विक्रमे सिद्धिमेष्यति ।।"}, {"c": "2.18", "n": "21", "i": 7869, "v": "एवमुक्तास्ततः सर्वे भ्रातरो विपुलौजसः । वार्ष्णेयः पाण्डवेयौ च प्रतस्थुर्मागधं प्रति ।।"}, {"c": "2.18", "n": "22", "i": 7870, "v": "वर्चस्विनां ब्राह्मणानां स्नातकानां परिच्छदान् । आच्छाद्य सुहृदां वाक्यैर्मनोज्ञैरभिनन्दिताः ।।"}, {"c": "2.18", "n": "23", "i": 7871, "v": "अमर्षादभितप्तानां ज्ञात्यर्थं मुख्यवाससाम् । रविसोमाग्निवपुषां भीममासीत्तदा वपुः ।।"}, {"c": "2.18", "n": "24", "i": 7872, "v": "हतं मेने जरासंधं दृष्ट्वा भीमपुरोगमौ । एककार्यसमुद्युक्तौ कृष्णौ युद्धेऽपराजितौ ।।"}, {"c": "2.18", "n": "25", "i": 7873, "v": "ईशौ हि तौ महात्मानौ सर्वकार्यप्रवर्तने । धर्मार्थकामकार्याणां कार्याणामिव निग्रहे ।।"}, {"c": "2.18", "n": "26", "i": 7874, "v": "कुरुभ्यः प्रस्थितास्ते तु मध्येन कुरुजाङ्गलम् । रम्यं पद्मसरो गत्वा कालकूटमतीत्य च ।।"}, {"c": "2.18", "n": "27", "i": 7875, "v": "गण्डकीयां तथा शोणं सदानीरां तथैव च । एकपर्वतके नद्यः क्रमेणैत्य व्रजन्ति ते ।।"}, {"c": "2.18", "n": "28", "i": 7876, "v": "संतीर्य सरयूं रम्यां दृष्ट्वा पूर्वांश्च कोसलान् । अतीत्य जग्मुर्मिथिलां मालां चर्मण्वतीं नदीम् ।।"}, {"c": "2.18", "n": "29", "i": 7877, "v": "उत्तीर्य गङ्गां शोणं च सर्वे ते प्राङ्मुखास्त्रयः । कुरवोरश्छदं जग्मुर्मागधं क्षेत्रमच्युताः ।।"}, {"c": "2.18", "n": "30", "i": 7878, "v": "ते शश्वद्गोधनाकीर्णमम्बुमन्तं शुभद्रुमम् । गोरथं गिरिमासाद्य ददृशुर्मागधं पुरम् ।।"}, {"c": "2.19", "t": "वासुदेव उवाच ।"}, {"c": "2.19", "n": "1", "i": 7879, "v": "एष पार्थ महान्स्वादुः पशुमान्नित्यमम्बुमान् । निरामयः सुवेश्माढ्यो निवेशो मागधः शुभः ।।"}, {"c": "2.19", "n": "2", "i": 7880, "v": "वैहारो विपुलः शैलो वराहो वृषभस्तथा । तथैवर्षिगिरिस्तात शुभाश्चैत्यकपञ्चमाः ।।"}, {"c": "2.19", "n": "3", "i": 7881, "v": "एते पञ्च महाशृङ्गाः पर्वताः शीतलद्रुमाः । रक्षन्तीवाभिसंहत्य संहताङ्गा गिरिव्रजम् ।।"}, {"c": "2.19", "n": "4", "i": 7882, "v": "पुष्पवेष्टितशाखाग्रैर्गन्धवद्भिर्मनोरमैः । निगूढा इव लोध्राणां वनैः कामिजनप्रियैः ।।"}, {"c": "2.19", "n": "5", "i": 7883, "v": "शूद्रायां गौतमो यत्र महात्मा संशितव्रतः । औशीनर्यामजनयत्काक्षीवादीन्सुतानृषिः ।।"}, {"c": "2.19", "n": "6", "i": 7884, "v": "गौतमः क्षयणादस्मादथासौ तत्र वेश्मनि । भजते मागधं वंशं स नृपाणामनुग्रहात् ।।"}, {"c": "2.19", "n": "7", "i": 7885, "v": "अङ्गवङ्गादयश्चैव राजानः सुमहाबलाः । गौतमक्षयमभ्येत्य रमन्ते स्म पुरार्जुन ।।"}, {"c": "2.19", "n": "8", "i": 7886, "v": "वनराजीस्तु पश्येमाः प्रियालानां मनोरमाः । लोध्राणां च शुभाः पार्थ गौतमौकःसमीपजाः ।।"}, {"c": "2.19", "n": "9", "i": 7887, "v": "अर्बुदः शक्रवापी च पन्नगौ शत्रुतापनौ । स्वस्तिकस्यालयश्चात्र मणिनागस्य चोत्तमः ।।"}, {"c": "2.19", "n": "10", "i": 7888, "v": "अपरिहार्या मेघानां मागधेयं मणेः कृते । कौशिको मणिमांश्चैव ववृधाते ह्यनुग्रहम् ।।"}, {"c": "2.19", "n": "11", "i": 7889, "v": "अर्थसिद्धिं त्वनपगां जरासंधोऽभिमन्यते । वयमासादने तस्य दर्पमद्य निहन्म हि ।।"}, {"c": "2.19", "t": "वैशंपायन उवाच ।"}, {"c": "2.19", "n": "12", "i": 7890, "v": "एवमुक्त्वा ततः सर्वे भ्रातरो विपुलौजसः । वार्ष्णेयः पाण्डवेयौ च प्रतस्थुर्मागधं पुरम् ।।"}, {"c": "2.19", "n": "13", "i": 7891, "v": "तुष्टपुष्टजनोपेतं चातुर्वर्ण्यजनाकुलम् । स्फीतोत्सवमनाधृष्यमासेदुश्च गिरिव्रजम् ।।"}, {"c": "2.19", "n": "14", "i": 7892, "v": "तेऽथ द्वारमनासाद्य पुरस्य गिरिमुच्छ्रितम् । बार्हद्रथैः पूज्यमानं तथा नगरवासिभिः ।।"}, {"c": "2.19", "n": "15", "i": 7893, "v": "यत्र माषादमृषभमाससाद बृहद्रथः । तं हत्वा माषनालाश्च तिस्रो भेरीरकारयत् ।।"}, {"c": "2.19", "n": "16", "i": 7894, "v": "आनह्य चर्मणा तेन स्थापयामास स्वे पुरे । यत्र ताः प्राणदन्भेर्यो दिव्यपुष्पावचूर्णिताः ।।"}, {"c": "2.19", "n": "17", "i": 7895, "v": "मागधानां सुरुचिरं चैत्यकान्तं समाद्रवन् । शिरसीव जिघांसन्तो जरासंधजिघांसवः ।।"}, {"c": "2.19", "n": "18", "i": 7896, "v": "स्थिरं सुविपुलं शृङ्गं सुमहान्तं पुरातनम् । अर्चितं माल्यदामैश्च सततं सुप्रतिष्ठितम् ।।"}, {"c": "2.19", "n": "19", "i": 7897, "v": "विपुलैर्बाहुभिर्वीरास्तेऽभिहत्याभ्यपातयन् । ततस्ते मागधं दृष्ट्वा पुरं प्रविविशुस्तदा ।।"}, {"c": "2.19", "n": "20", "i": 7898, "v": "एतस्मिन्नेव काले तु जरासंधं समर्चयन् । पर्यग्नि कुर्वंश्च नृपं द्विरदस्थं पुरोहिताः ।।"}, {"c": "2.19", "n": "21", "i": 7899, "v": "स्नातकव्रतिनस्ते तु बाहुशस्त्रा निरायुधाः । युयुत्सवः प्रविविशुर्जरासंधेन भारत ।।"}, {"c": "2.19", "n": "22", "i": 7900, "v": "भक्ष्यमाल्यापणानां च ददृशुः श्रियमुत्तमाम् । स्फीतां सर्वगुणोपेतां सर्वकामसमृद्धिनीम् ।।"}, {"c": "2.19", "n": "23", "i": 7901, "v": "तां तु दृष्ट्वा समृद्धिं ते वीथ्यां तस्यां नरोत्तमाः । राजमार्गेण गच्छन्तः कृष्णभीमधनंजयाः ।।"}, {"c": "2.19", "n": "24", "i": 7902, "v": "बलाद्गृहीत्वा माल्यानि मालाकारान्महाबलाः । विरागवसनाः सर्वे स्रग्विणो मृष्टकुण्डलाः ।।"}, {"c": "2.19", "n": "25", "i": 7903, "v": "निवेशनमथाजग्मुर्जरासंधस्य धीमतः । गोवासमिव वीक्षन्तः सिंहा हैमवता यथा ।।"}, {"c": "2.19", "n": "26", "i": 7904, "v": "शैलस्तम्भनिभास्तेषां चन्दनागुरुभूषिताः । अशोभन्त महाराज बाहवो बाहुशालिनाम् ।।"}, {"c": "2.19", "n": "27", "i": 7905, "v": "तान्दृष्ट्वा द्विरदप्रख्याञ्शालस्कन्धानिवोद्गतान् । व्यूढोरस्कान्मागधानां विस्मयः समजायत ।।"}, {"c": "2.19", "n": "28", "i": 7906, "v": "ते त्वतीत्य जनाकीर्णास्तिस्रः कक्ष्या नरर्षभाः । अहंकारेण राजानमुपतस्थुर्महाबलाः ।।"}, {"c": "2.19", "n": "29", "i": 7907, "v": "तान्पाद्यमधुपर्कार्हान्मानार्हान्सत्कृतिं गतान् । प्रत्युत्थाय जरासंध उपतस्थे यथाविधि ।।"}, {"c": "2.19", "n": "30", "i": 7908, "v": "उवाच चैतान्राजासौ स्वागतं वोऽस्त्विति प्रभुः । तस्य ह्येतद्व्रतं राजन्बभूव भुवि विश्रुतम् ।।"}, {"c": "2.19", "n": "31", "i": 7909, "v": "स्नातकान्ब्राह्मणान्प्राप्ताञ्श्रुत्वा स समितिंजयः । अप्यर्धरात्रे नृपतिः प्रत्युद्गच्छति भारत ।।"}, {"c": "2.19", "n": "32", "i": 7910, "v": "तांस्त्वपूर्वेण वेषेण दृष्ट्वा नृपतिसत्तमः । उपतस्थे जरासंधो विस्मितश्चाभवत्तदा ।।"}, {"c": "2.19", "n": "33", "i": 7911, "v": "ते तु दृष्ट्वैव राजानं जरासंधं नरर्षभाः । इदमूचुरमित्रघ्नाः सर्वे भरतसत्तम ।।"}, {"c": "2.19", "n": "34", "i": 7912, "v": "स्वस्त्यस्तु कुशलं राजन्निति सर्वे व्यवस्थिताः । तं नृपं नृपशार्दूल विप्रैक्षन्त परस्परम् ।।"}, {"c": "2.19", "n": "35", "i": 7913, "v": "तानब्रवीज्जरासंधस्तदा यादवपाण्डवान् । आस्यतामिति राजेन्द्र ब्राह्मणच्छद्मसंवृतान् ।।"}, {"c": "2.19", "n": "36", "i": 7914, "v": "अथोपविविशुः सर्वे त्रयस्ते पुरुषर्षभाः । संप्रदीप्तास्त्रयो लक्ष्म्या महाध्वर इवाग्नयः ।।"}, {"c": "2.19", "n": "37", "i": 7915, "v": "तानुवाच जरासंधः सत्यसंधो नराधिपः । विगर्हमाणः कौरव्य वेषग्रहणकारणात् ।।"}, {"c": "2.19", "n": "38", "i": 7916, "v": "न स्नातकव्रता विप्रा बहिर्माल्यानुलेपनाः । भवन्तीति नृलोकेऽस्मिन्विदितं मम सर्वशः ।।"}, {"c": "2.19", "n": "39", "i": 7917, "v": "ते यूयं पुष्पवन्तश्च भुजैर्ज्याघातलक्षणैः । बिभ्रतः क्षात्रमोजश्च ब्राह्मण्यं प्रतिजानथ ।।"}, {"c": "2.19", "n": "40", "i": 7918, "v": "एवं विरागवसना बहिर्माल्यानुलेपनाः । सत्यं वदत के यूयं सत्यं राजसु शोभते ।।"}, {"c": "2.19", "n": "41", "i": 7919, "v": "चैत्यकं च गिरेः शृङ्गं भित्त्वा किमिव सद्म नः । अद्वारेण प्रविष्टाः स्थ निर्भया राजकिल्बिषात् ।।"}, {"c": "2.19", "n": "42", "i": 7920, "v": "कर्म चैतद्विलिङ्गस्य किं वाद्य प्रसमीक्षितम् । वदध्वं वाचि वीर्यं च ब्राह्मणस्य विशेषतः ।।"}, {"c": "2.19", "n": "43", "i": 7921, "v": "एवं च मामुपस्थाय कस्माच्च विधिनार्हणाम् । प्रणीतां नो न गृह्णीत कार्यं किं चास्मदागमे ।।"}, {"c": "2.19", "n": "44", "i": 7922, "v": "एवमुक्तस्ततः कृष्णः प्रत्युवाच महामनाः । स्निग्धगम्भीरया वाचा वाक्यं वाक्यविशारदः ।।"}, {"c": "2.19", "n": "45", "i": 7923, "v": "स्नातकव्रतिनो राजन्ब्राह्मणाः क्षत्रिया विशः । विशेषनियमाश्चैषामविशेषाश्च सन्त्युत ।।"}, {"c": "2.19", "n": "46", "i": 7924, "v": "विशेषवांश्च सततं क्षत्रियः श्रियमर्छति । पुष्पवत्सु ध्रुवा श्रीश्च पुष्पवन्तस्ततो वयम् ।।"}, {"c": "2.19", "n": "47", "i": 7925, "v": "क्षत्रियो बाहुवीर्यस्तु न तथा वाक्यवीर्यवान् । अप्रगल्भं वचस्तस्य तस्माद्बार्हद्रथे स्मृतम् ।।"}, {"c": "2.19", "n": "48", "i": 7926, "v": "स्ववीर्यं क्षत्रियाणां च बाह्वोर्धाता न्यवेशयत् । तद्दिदृक्षसि चेद्राजन्द्रष्टास्यद्य न संशयः ।।"}, {"c": "2.19", "n": "49", "i": 7927, "v": "अद्वारेण रिपोर्गेहं द्वारेण सुहृदो गृहम् । प्रविशन्ति सदा सन्तो द्वारं नो वर्जितं ततः ।।"}, {"c": "2.19", "n": "50", "i": 7928, "v": "कार्यवन्तो गृहानेत्य शत्रुतो नार्हणां वयम् । प्रतिगृह्णीम तद्विद्धि एतन्नः शाश्वतं व्रतम् ।।"}, {"c": "2.20", "t": "जरासंध उवाच ।"}, {"c": "2.20", "n": "1", "i": 7929, "v": "न स्मरेयं कदा वैरं कृतं युष्माभिरित्युत । चिन्तयंश्च न पश्यामि भवतां प्रति वैकृतम् ।।"}, {"c": "2.20", "n": "2", "i": 7930, "v": "वैकृते चासति कथं मन्यध्वं मामनागसम् । अरिं विब्रूत तद्विप्राः सतां समय एष हि ।।"}, {"c": "2.20", "n": "3", "i": 7931, "v": "अथ धर्मोपघाताद्धि मनः समुपतप्यते । योऽनागसि प्रसृजति क्षत्रियोऽपि न संशयः ।।"}, {"c": "2.20", "n": "4", "i": 7932, "v": "अतोऽन्यथाचरँल्लोके धर्मज्ञः सन्महाव्रतः । वृजिनां गतिमाप्नोति श्रेयसोऽप्युपहन्ति च ।।"}, {"c": "2.20", "n": "5", "i": 7933, "v": "त्रैलोक्ये क्षत्रधर्माद्धि श्रेयांसं साधुचारिणाम् । अनागसं प्रजानानाः प्रमादादिव जल्पथ ।।"}, {"c": "2.20", "t": "वासुदेव उवाच ।"}, {"c": "2.20", "n": "6", "i": 7934, "v": "कुलकार्यं महाराज कश्चिदेकः कुलोद्वहः । वहते तन्नियोगाद्वै वयमभ्युत्थितास्त्रयः ।।"}, {"c": "2.20", "n": "7", "i": 7935, "v": "त्वया चोपहृता राजन्क्षत्रिया लोकवासिनः । तदागः क्रूरमुत्पाद्य मन्यसे किं त्वनागसम् ।।"}, {"c": "2.20", "n": "8", "i": 7936, "v": "राजा राज्ञः कथं साधून्हिंस्यान्नृपतिसत्तम । तद्राज्ञः संनिगृह्य त्वं रुद्रायोपजिहीर्षसि ।।"}, {"c": "2.20", "n": "9", "i": 7937, "v": "अस्मांस्तदेनो गच्छेत त्वया बार्हद्रथे कृतम् । वयं हि शक्ता धर्मस्य रक्षणे धर्मचारिणः ।।"}, {"c": "2.20", "n": "10", "i": 7938, "v": "मनुष्याणां समालम्भो न च दृष्टः कदाचन । स कथं मानुषैर्देवं यष्टुमिच्छसि शंकरम् ।।"}, {"c": "2.20", "n": "11", "i": 7939, "v": "सवर्णो हि सवर्णानां पशुसंज्ञां करिष्यति । कोऽन्य एवं यथा हि त्वं जरासंध वृथामतिः ।।"}, {"c": "2.20", "n": "12", "i": 7940, "v": "ते त्वां ज्ञातिक्षयकरं वयमार्तानुसारिणः । ज्ञातिवृद्धिनिमित्तार्थं विनियन्तुमिहागताः ।।"}, {"c": "2.20", "n": "13", "i": 7941, "v": "नास्ति लोके पुमानन्यः क्षत्रियेष्विति चैव यत् । मन्यसे स च ते राजन्सुमहान्बुद्धिविप्लवः ।।"}, {"c": "2.20", "n": "14", "i": 7942, "v": "को हि जानन्नभिजनमात्मनः क्षत्रियो नृप । नाविशेत्स्वर्गमतुलं रणानन्तरमव्ययम् ।।"}, {"c": "2.20", "n": "15", "i": 7943, "v": "स्वर्गं ह्येव समास्थाय रणयज्ञेषु दीक्षिताः । यजन्ते क्षत्रिया लोकांस्तद्विद्धि मगधाधिप ।।"}, {"c": "2.20", "n": "16", "i": 7944, "v": "स्वर्गयोनिर्जयो राजन्स्वर्गयोनिर्महद्यशः । स्वर्गयोनिस्तपो युद्धे मार्गः सोऽव्यभिचारवान् ।।"}, {"c": "2.20", "n": "17", "i": 7945, "v": "एष ह्यैन्द्रो वैजयन्तो गुणो नित्यं समाहितः । येनासुरान्पराजित्य जगत्पाति शतक्रतुः ।।"}, {"c": "2.20", "n": "18", "i": 7946, "v": "स्वर्गमास्थाय कस्य स्याद्विग्रहित्वं यथा तव । मागधैर्विपुलैः सैन्यैर्बाहुल्यबलदर्पितैः ।।"}, {"c": "2.20", "n": "19", "i": 7947, "v": "मावमंस्थाः परान्राजन्नास्ति वीर्यं नरे नरे । समं तेजस्त्वया चैव केवलं मनुजेश्वर ।।"}, {"c": "2.20", "n": "20", "i": 7948, "v": "यावदेव न संबुद्धं तावदेव भवेत्तव । विषह्यमेतदस्माकमतो राजन्ब्रवीमि ते ।।"}, {"c": "2.20", "n": "21", "i": 7949, "v": "जहि त्वं सदृशेष्वेव मानं दर्पं च मागध । मा गमः ससुतामात्यः सबलश्च यमक्षयम् ।।"}, {"c": "2.20", "n": "22", "i": 7950, "v": "दम्भोद्भवः कार्तवीर्य उत्तरश्च बृहद्रथः । श्रेयसो ह्यवमन्येह विनेशुः सबला नृपाः ।।"}, {"c": "2.20", "n": "23", "i": 7951, "v": "मुमुक्षमाणास्त्वत्तश्च न वयं ब्राह्मणब्रुवाः । शौरिरस्मि हृषीकेशो नृवीरौ पाण्डवाविमौ ।।"}, {"c": "2.20", "n": "24", "i": 7952, "v": "त्वामाह्वयामहे राजन्स्थिरो युध्यस्व मागध । मुञ्च वा नृपतीन्सर्वान्मा गमस्त्वं यमक्षयम् ।।"}, {"c": "2.20", "t": "जरासंध उवाच ।"}, {"c": "2.20", "n": "25", "i": 7953, "v": "नाजितान्वै नरपतीनहमादद्मि कांश्चन । जितः कः पर्यवस्थाता कोऽत्र यो न मया जितः ।।"}, {"c": "2.20", "n": "26", "i": 7954, "v": "क्षत्रियस्यैतदेवाहुर्धर्म्यं कृष्णोपजीवनम् । विक्रम्य वशमानीय कामतो यत्समाचरेत् ।।"}, {"c": "2.20", "n": "27", "i": 7955, "v": "देवतार्थमुपाकृत्य राज्ञः कृष्ण कथं भयात् । अहमद्य विमुञ्चेयं क्षात्रं व्रतमनुस्मरन् ।।"}, {"c": "2.20", "n": "28", "i": 7956, "v": "सैन्यं सैन्येन व्यूढेन एक एकेन वा पुनः । द्वाभ्यां त्रिभिर्वा योत्स्येऽहं युगपत्पृथगेव वा ।।"}, {"c": "2.20", "t": "वैशंपायन उवाच ।"}, {"c": "2.20", "n": "29", "i": 7957, "v": "एवमुक्त्वा जरासंधः सहदेवाभिषेचनम् । आज्ञापयत्तदा राजा युयुत्सुर्भीमकर्मभिः ।।"}, {"c": "2.20", "n": "30", "i": 7958, "v": "स तु सेनापती राजा सस्मार भरतर्षभ । कौशिकं चित्रसेनं च तस्मिन्युद्ध उपस्थिते ।।"}, {"c": "2.20", "n": "31", "i": 7959, "v": "ययोस्ते नामनी लोके हंसेति डिभकेति च । पूर्वं संकथिते पुम्भिर्नृलोके लोकसत्कृते ।।"}, {"c": "2.20", "n": "32", "i": 7960, "v": "तं तु राजन्विभुः शौरी राजानं बलिनां वरम् । स्मृत्वा पुरुषशार्दूल शार्दूलसमविक्रमम् ।।"}, {"c": "2.20", "n": "33", "i": 7961, "v": "सत्यसंधो जरासंधं भुवि भीमपराक्रमम् । भागमन्यस्य निर्दिष्टं वध्यं भूमिभृदच्युतः ।।"}, {"c": "2.20", "n": "34", "i": 7962, "v": "नात्मनात्मवतां मुख्य इयेष मधुसूदनः । ब्रह्मणोऽऽज्ञां पुरस्कृत्य हन्तुं हलधरानुजः ।।"}, {"c": "2.21", "t": "वैशंपायन उवाच ।"}, {"c": "2.21", "n": "1", "i": 7963, "v": "ततस्तं निश्चितात्मानं युद्धाय यदुनन्दनः । उवाच वाग्मी राजानं जरासंधमधोक्षजः ।।"}, {"c": "2.21", "n": "2", "i": 7964, "v": "त्रयाणां केन ते राजन्योद्धुं वितरते मनः । अस्मदन्यतमेनेह सज्जीभवतु को युधि ।।"}, {"c": "2.21", "n": "3", "i": 7965, "v": "एवमुक्तः स कृष्णेन युद्धं वव्रे महाद्युतिः । जरासंधस्ततो राजन्भीमसेनेन मागधः ।।"}, {"c": "2.21", "n": "4", "i": 7966, "v": "धारयन्नगदान्मुख्यान्निर्वृतीर्वेदनानि च । उपतस्थे जरासंधं युयुत्सुं वै पुरोहितः ।।"}, {"c": "2.21", "n": "5", "i": 7967, "v": "कृतस्वस्त्ययनो विद्वान्ब्राह्मणेन यशस्विना । समनह्यज्जरासंधः क्षत्रधर्ममनुव्रतः ।।"}, {"c": "2.21", "n": "6", "i": 7968, "v": "अवमुच्य किरीटं स केशान्समनुमृज्य च । उदतिष्ठज्जरासंधो वेलातिग इवार्णवः ।।"}, {"c": "2.21", "n": "7", "i": 7969, "v": "उवाच मतिमान्राजा भीमं भीमपराक्रमम् । भीम योत्स्ये त्वया सार्धं श्रेयसा निर्जितं वरम् ।।"}, {"c": "2.21", "n": "8", "i": 7970, "v": "एवमुक्त्वा जरासंधो भीमसेनमरिंदमः । प्रत्युद्ययौ महातेजाः शक्रं बलिरिवासुरः ।।"}, {"c": "2.21", "n": "9", "i": 7971, "v": "ततः संमन्त्र्य कृष्णेन कृतस्वस्त्ययनो बली । भीमसेनो जरासंधमाससाद युयुत्सया ।।"}, {"c": "2.21", "n": "10", "i": 7972, "v": "ततस्तौ नरशार्दूलौ बाहुशस्त्रौ समीयतुः । वीरौ परमसंहृष्टावन्योन्यजयकाङ्क्षिणौ ।।"}, {"c": "2.21", "n": "11", "i": 7973, "v": "तयोरथ भुजाघातान्निग्रहप्रग्रहात्तथा । आसीत्सुभीमसंह्रादो वज्रपर्वतयोरिव ।।"}, {"c": "2.21", "n": "12", "i": 7974, "v": "उभौ परमसंहृष्टौ बलेनातिबलावुभौ । अन्योन्यस्यान्तरं प्रेप्सू परस्परजयैषिणौ ।।"}, {"c": "2.21", "n": "13", "i": 7975, "v": "तद्भीममुत्सार्य जनं युद्धमासीदुपह्वरे । बलिनोः संयुगे राजन्वृत्रवासवयोरिव ।।"}, {"c": "2.21", "n": "14", "i": 7976, "v": "प्रकर्षणाकर्षणाभ्यामभ्याकर्षविकर्षणैः । आकर्षेतां तथान्योन्यं जानुभिश्चाभिजघ्नतुः ।।"}, {"c": "2.21", "n": "15", "i": 7977, "v": "ततः शब्देन महता भर्त्सयन्तौ परस्परम् । पाषाणसंघातनिभैः प्रहारैरभिजघ्नतुः ।।"}, {"c": "2.21", "n": "16", "i": 7978, "v": "व्यूढोरस्कौ दीर्घभुजौ नियुद्धकुशलावुभौ । बाहुभिः समसज्जेतामायसैः परिघैरिव ।।"}, {"c": "2.21", "n": "17", "i": 7979, "v": "कार्त्तिकस्य तु मासस्य प्रवृत्तं प्रथमेऽहनि । अनारतं दिवारात्रमविश्रान्तमवर्तत ।।"}, {"c": "2.21", "n": "18", "i": 7980, "v": "तद्वृत्तं तु त्रयोदश्यां समवेतं महात्मनोः । चतुर्दश्यां निशायां तु निवृत्तो मागधः क्लमात् ।।"}, {"c": "2.21", "n": "19", "i": 7981, "v": "तं राजानं तथा क्लान्तं दृष्ट्वा राजञ्जनार्दनः । उवाच भीमकर्माणं भीमं संबोधयन्निव ।।"}, {"c": "2.21", "n": "20", "i": 7982, "v": "क्लान्तः शत्रुर्न कौन्तेय लभ्यः पीडयितुं रणे । पीड्यमानो हि कार्त्स्न्येन जह्याज्जीवितमात्मनः ।।"}, {"c": "2.21", "n": "21", "i": 7983, "v": "तस्मात्ते नैव कौन्तेय पीडनीयो नराधिपः । सममेतेन युध्यस्व बाहुभ्यां भरतर्षभ ।।"}, {"c": "2.21", "n": "22", "i": 7984, "v": "एवमुक्तः स कृष्णेन पाण्डवः परवीरहा । जरासंधस्य तद्रन्ध्रं ज्ञात्वा चक्रे मतिं वधे ।।"}, {"c": "2.21", "n": "23", "i": 7985, "v": "ततस्तमजितं जेतुं जरासंधं वृकोदरः । संरभ्य बलिनां मुख्यो जग्राह कुरुनन्दनः ।।"}, {"c": "2.22", "t": "वैशंपायन उवाच ।"}, {"c": "2.22", "n": "1", "i": 7986, "v": "भीमसेनस्ततः कृष्णमुवाच यदुनन्दनम् । बुद्धिमास्थाय विपुलां जरासंधजिघांसया ।।"}, {"c": "2.22", "n": "2", "i": 7987, "v": "नायं पापो मया कृष्ण युक्तः स्यादनुरोधितुम् । प्राणेन यदुशार्दूल बद्धवङ्क्षणवाससा ।।"}, {"c": "2.22", "n": "3", "i": 7988, "v": "एवमुक्तस्ततः कृष्णः प्रत्युवाच वृकोदरम् । त्वरयन्पुरुषव्याघ्रो जरासंधवधेप्सया ।।"}, {"c": "2.22", "n": "4", "i": 7989, "v": "यत्ते दैवं परं सत्त्वं यच्च ते मातरिश्वनः । बलं भीम जरासंधे दर्शयाशु तदद्य नः ।।"}, {"c": "2.22", "n": "5", "i": 7990, "v": "एवमुक्तस्तदा भीमो जरासंधमरिंदमः । उत्क्षिप्य भ्रामयद्राजन्बलवन्तं महाबलः ।।"}, {"c": "2.22", "n": "6", "i": 7991, "v": "भ्रामयित्वा शतगुणं भुजाभ्यां भरतर्षभ । बभञ्ज पृष्ठे संक्षिप्य निष्पिष्य विननाद च ।।"}, {"c": "2.22", "n": "7", "i": 7992, "v": "तस्य निष्पिष्यमाणस्य पाण्डवस्य च गर्जतः । अभवत्तुमुलो नादः सर्वप्राणिभयंकरः ।।"}, {"c": "2.22", "n": "8", "i": 7993, "v": "वित्रेसुर्मागधाः सर्वे स्त्रीणां गर्भाश्च सुस्रुवुः । भीमसेनस्य नादेन जरासंधस्य चैव ह ।।"}, {"c": "2.22", "n": "9", "i": 7994, "v": "किं नु स्विद्धिमवान्भिन्नः किं नु स्विद्दीर्यते मही । इति स्म मागधा जज्ञुर्भीमसेनस्य निस्वनात् ।।"}, {"c": "2.22", "n": "10", "i": 7995, "v": "ततो राजकुलद्वारि प्रसुप्तमिव तं नृपम् । रात्रौ परासुमुत्सृज्य निश्चक्रमुररिंदमाः ।।"}, {"c": "2.22", "n": "11", "i": 7996, "v": "जरासंधरथं कृष्णो योजयित्वा पताकिनम् । आरोप्य भ्रातरौ चैव मोक्षयामास बान्धवान् ।।"}, {"c": "2.22", "n": "12", "i": 7997, "v": "ते वै रत्नभुजं कृष्णं रत्नार्हं पृथिवीश्वराः । राजानश्चक्रुरासाद्य मोक्षिता महतो भयात् ।।"}, {"c": "2.22", "n": "13", "i": 7998, "v": "अक्षतः शस्त्रसंपन्नो जितारिः सह राजभिः । रथमास्थाय तं दिव्यं निर्जगाम गिरिव्रजात् ।।"}, {"c": "2.22", "n": "14", "i": 7999, "v": "यः स सोदर्यवान्नाम द्वियोधः कृष्णसारथिः । अभ्यासघाती संदृश्यो दुर्जयः सर्वराजभिः ।।"}, {"c": "2.22", "n": "15", "i": 8000, "v": "भीमार्जुनाभ्यां योधाभ्यामास्थितः कृष्णसारथिः । शुशुभे रथवर्योऽसौ दुर्जयः सर्वधन्विभिः ।।"}, {"c": "2.22", "n": "16", "i": 8001, "v": "शक्रविष्णू हि संग्रामे चेरतुस्तारकामये । रथेन तेन तं कृष्ण उपारुह्य ययौ तदा ।।"}, {"c": "2.22", "n": "17", "i": 8002, "v": "तप्तचामीकराभेण किङ्किणीजालमालिना । मेघनिर्घोषनादेन जैत्रेणामित्रघातिना ।।"}, {"c": "2.22", "n": "18", "i": 8003, "v": "येन शक्रो दानवानां जघान नवतीर्नव । तं प्राप्य समहृष्यन्त रथं ते पुरुषर्षभाः ।।"}, {"c": "2.22", "n": "19", "i": 8004, "v": "ततः कृष्णं महाबाहुं भ्रातृभ्यां सहितं तदा । रथस्थं मागधा दृष्ट्वा समपद्यन्त विस्मिताः ।।"}, {"c": "2.22", "n": "20", "i": 8005, "v": "हयैर्दिव्यैः समायुक्तो रथो वायुसमो जवे । अधिष्ठितः स शुशुभे कृष्णेनातीव भारत ।।"}, {"c": "2.22", "n": "21", "i": 8006, "v": "असङ्गी देवविहितस्तस्मिन्रथवरे ध्वजः । योजनाद्ददृशे श्रीमानिन्द्रायुधसमप्रभः ।।"}, {"c": "2.22", "n": "22", "i": 8007, "v": "चिन्तयामास कृष्णोऽथ गरुत्मन्तं स चाभ्ययात् । क्षणे तस्मिन्स तेनासीच्चैत्ययूप इवोच्छ्रितः ।।"}, {"c": "2.22", "n": "23", "i": 8008, "v": "व्यादितास्यैर्महानादैः सह भूतैर्ध्वजालयैः । तस्थौ रथवरे तस्मिन्गरुत्मान्पन्नगाशनः ।।"}, {"c": "2.22", "n": "24", "i": 8009, "v": "दुर्निरीक्ष्यो हि भूतानां तेजसाभ्यधिकं बभौ । आदित्य इव मध्याह्ने सहस्रकिरणावृतः ।।"}, {"c": "2.22", "n": "25", "i": 8010, "v": "न स सज्जति वृक्षेषु शस्त्रैश्चापि न रिष्यते । दिव्यो ध्वजवरो राजन्दृश्यते देवमानुषैः ।।"}, {"c": "2.22", "n": "26", "i": 8011, "v": "तमास्थाय रथं दिव्यं पर्जन्यसमनिस्वनम् । निर्ययौ पुरुषव्याघ्रः पाण्डवाभ्यां सहाच्युतः ।।"}, {"c": "2.22", "n": "27", "i": 8012, "v": "यं लेभे वासवाद्राजा वसुस्तस्माद्बृहद्रथः । बृहद्रथात्क्रमेणैव प्राप्तो बार्हद्रथं नृपम् ।।"}, {"c": "2.22", "n": "28", "i": 8013, "v": "स निर्ययौ महाबाहुः पुण्डरीकेक्षणस्ततः । गिरिव्रजाद्बहिस्तस्थौ समे देशे महायशाः ।।"}, {"c": "2.22", "n": "29", "i": 8014, "v": "तत्रैनं नागराः सर्वे सत्कारेणाभ्ययुस्तदा । ब्राह्मणप्रमुखा राजन्विधिदृष्टेन कर्मणा ।।"}, {"c": "2.22", "n": "30", "i": 8015, "v": "बन्धनाद्विप्रमुक्ताश्च राजानो मधुसूदनम् । पूजयामासुरूचुश्च सान्त्वपूर्वमिदं वचः ।।"}, {"c": "2.22", "n": "31", "i": 8016, "v": "नैतच्चित्रं महाबाहो त्वयि देवकिनन्दन । भीमार्जुनबलोपेते धर्मस्य परिपालनम् ।।"}, {"c": "2.22", "n": "32", "i": 8017, "v": "जरासंधह्रदे घोरे दुःखपङ्के निमज्जताम् । राज्ञां समभ्युद्धरणं यदिदं कृतमद्य ते ।।"}, {"c": "2.22", "n": "33", "i": 8018, "v": "विष्णो समवसन्नानां गिरिदुर्गे सुदारुणे । दिष्ट्या मोक्षाद्यशो दीप्तमाप्तं ते पुरुषोत्तम ।।"}, {"c": "2.22", "n": "34", "i": 8019, "v": "किं कुर्मः पुरुषव्याघ्र ब्रवीहि पुरुषर्षभ । कृतमित्येव तज्ज्ञेयं नृपैर्यद्यपि दुष्करम् ।।"}, {"c": "2.22", "n": "35", "i": 8020, "v": "तानुवाच हृषीकेशः समाश्वास्य महामनाः । युधिष्ठिरो राजसूयं क्रतुमाहर्तुमिच्छति ।।"}, {"c": "2.22", "n": "36", "i": 8021, "v": "तस्य धर्मप्रवृत्तस्य पार्थिवत्वं चिकीर्षतः । सर्वैर्भवद्भिर्यज्ञार्थे साहाय्यं दीयतामिति ।।"}, {"c": "2.22", "n": "37", "i": 8022, "v": "ततः प्रतीतमनसस्ते नृपा भरतर्षभ । तथेत्येवाब्रुवन्सर्वे प्रतिजज्ञुश्च तां गिरम् ।।"}, {"c": "2.22", "n": "38", "i": 8023, "v": "रत्नभाजं च दाशार्हं चक्रुस्ते पृथिवीश्वराः । कृच्छ्राज्जग्राह गोविन्दस्तेषां तदनुकम्पया ।।"}, {"c": "2.22", "n": "39", "i": 8024, "v": "जरासंधात्मजश्चैव सहदेवो महारथः । निर्ययौ सजनामात्यः पुरस्कृत्य पुरोहितम् ।।"}, {"c": "2.22", "n": "40", "i": 8025, "v": "स नीचैः प्रश्रितो भूत्वा बहुरत्नपुरोगमः । सहदेवो नृणां देवं वासुदेवमुपस्थितः ।।"}, {"c": "2.22", "n": "41", "i": 8026, "v": "भयार्ताय ततस्तस्मै कृष्णो दत्त्वाभयं तदा । अभ्यषिञ्चत तत्रैव जरासंधात्मजं तदा ।।"}, {"c": "2.22", "n": "42", "i": 8027, "v": "गत्वैकत्वं च कृष्णेन पार्थाभ्यां चैव सत्कृतः । विवेश राजा मतिमान्पुनर्बार्हद्रथं पुरम् ।।"}, {"c": "2.22", "n": "43", "i": 8028, "v": "कृष्णस्तु सह पार्थाभ्यां श्रिया परमया ज्वलन् । रत्नान्यादाय भूरीणि प्रययौ पुष्करेक्षणः ।।"}, {"c": "2.22", "n": "44", "i": 8029, "v": "इन्द्रप्रस्थमुपागम्य पाण्डवाभ्यां सहाच्युतः । समेत्य धर्मराजानं प्रीयमाणोऽभ्यभाषत ।।"}, {"c": "2.22", "n": "45", "i": 8030, "v": "दिष्ट्या भीमेन बलवाञ्जरासंधो निपातितः । राजानो मोक्षिताश्चेमे बन्धनान्नृपसत्तम ।।"}, {"c": "2.22", "n": "46", "i": 8031, "v": "दिष्ट्या कुशलिनौ चेमौ भीमसेनधनंजयौ । पुनः स्वनगरं प्राप्तावक्षताविति भारत ।।"}, {"c": "2.22", "n": "47", "i": 8032, "v": "ततो युधिष्ठिरः कृष्णं पूजयित्वा यथार्हतः । भीमसेनार्जुनौ चैव प्रहृष्टः परिषस्वजे ।।"}, {"c": "2.22", "n": "48", "i": 8033, "v": "ततः क्षीणे जरासंधे भ्रातृभ्यां विहितं जयम् । अजातशत्रुरासाद्य मुमुदे भ्रातृभिः सह ।।"}, {"c": "2.22", "n": "49", "i": 8034, "v": "यथावयः समागम्य राजभिस्तैश्च पाण्डवः । सत्कृत्य पूजयित्वा च विससर्ज नराधिपान् ।।"}, {"c": "2.22", "n": "50", "i": 8035, "v": "युधिष्ठिराभ्यनुज्ञातास्ते नृपा हृष्टमानसाः । जग्मुः स्वदेशांस्त्वरिता यानैरुच्चावचैस्ततः ।।"}, {"c": "2.22", "n": "51", "i": 8036, "v": "एवं पुरुषशार्दूलो महाबुद्धिर्जनार्दनः । पाण्डवैर्घातयामास जरासंधमरिं तदा ।।"}, {"c": "2.22", "n": "52", "i": 8037, "v": "घातयित्वा जरासंधं बुद्धिपूर्वमरिंदमः । धर्मराजमनुज्ञाप्य पृथां कृष्णां च भारत ।।"}, {"c": "2.22", "n": "53", "i": 8038, "v": "सुभद्रां भीमसेनं च फल्गुनं यमजौ तथा । धौम्यमामन्त्रयित्वा च प्रययौ स्वां पुरीं प्रति ।।"}, {"c": "2.22", "n": "54", "i": 8039, "v": "तेनैव रथमुख्येन तरुणादित्यवर्चसा । धर्मराजविसृष्टेन दिव्येनानादयन्दिशः ।।"}, {"c": "2.22", "n": "55", "i": 8040, "v": "ततो युधिष्ठिरमुखाः पाण्डवा भरतर्षभ । प्रदक्षिणमकुर्वन्त कृष्णमक्लिष्टकारिणम् ।।"}, {"c": "2.22", "n": "56", "i": 8041, "v": "ततो गते भगवति कृष्णे देवकिनन्दने । जयं लब्ध्वा सुविपुलं राज्ञामभयदास्तदा ।।"}, {"c": "2.22", "n": "57", "i": 8042, "v": "संवर्धितौजसो भूयः कर्मणा तेन भारत । द्रौपद्याः पाण्डवा राजन्परां प्रीतिमवर्धयन् ।।"}, {"c": "2.22", "n": "58", "i": 8043, "v": "तस्मिन्काले तु यद्युक्तं धर्मकामार्थसंहितम् । तद्राजा धर्मतश्चक्रे राज्यपालनकीर्तिमान् ।।"}, {"c": "2.23", "t": "वैशंपायन उवाच ।"}, {"c": "2.23", "n": "1", "i": 8044, "v": "पार्थः प्राप्य धनुःश्रेष्ठमक्षय्यौ च महेषुधी । रथं ध्वजं सभां चैव युधिष्ठिरमभाषत ।।"}, {"c": "2.23", "n": "2", "i": 8045, "v": "धनुरस्त्रं शरा वीर्यं पक्षो भूमिर्यशो बलम् । प्राप्तमेतन्मया राजन्दुष्प्रापं यदभीप्सितम् ।।"}, {"c": "2.23", "n": "3", "i": 8046, "v": "तत्र कृत्यमहं मन्ये कोशस्यास्य विवर्धनम् । करमाहारयिष्यामि राज्ञः सर्वान्नृपोत्तम ।।"}, {"c": "2.23", "n": "4", "i": 8047, "v": "विजयाय प्रयास्यामि दिशं धनदरक्षिताम् । तिथावथ मुहूर्ते च नक्षत्रे च तथा शिवे ।।"}, {"c": "2.23", "n": "5", "i": 8048, "v": "धनंजयवचः श्रुत्वा धर्मराजो युधिष्ठिरः । स्निग्धगम्भीरनादिन्या तं गिरा प्रत्यभाषत ।।"}, {"c": "2.23", "n": "6", "i": 8049, "v": "स्वस्ति वाच्यार्हतो विप्रान्प्रयाहि भरतर्षभ । दुर्हृदामप्रहर्षाय सुहृदां नन्दनाय च । विजयस्ते ध्रुवं पार्थ प्रियं काममवाप्नुहि ।।"}, {"c": "2.23", "n": "7", "i": 8050, "v": "इत्युक्तः प्रययौ पार्थः सैन्येन महता वृतः । अग्निदत्तेन दिव्येन रथेनाद्भुतकर्मणा ।।"}, {"c": "2.23", "n": "8", "i": 8051, "v": "तथैव भीमसेनोऽपि यमौ च पुरुषर्षभौ । ससैन्याः प्रययुः सर्वे धर्मराजाभिपूजिताः ।।"}, {"c": "2.23", "n": "9", "i": 8052, "v": "दिशं धनपतेरिष्टामजयत्पाकशासनिः । भीमसेनस्तथा प्राचीं सहदेवस्तु दक्षिणाम् ।।"}, {"c": "2.23", "n": "10", "i": 8053, "v": "प्रतीचीं नकुलो राजन्दिशं व्यजयदस्त्रवित् । खाण्डवप्रस्थमध्यास्ते धर्मराजो युधिष्ठिरः ।।"}, {"c": "2.23", "t": "जनमेजय उवाच ।"}, {"c": "2.23", "n": "11", "i": 8054, "v": "दिशामभिजयं ब्रह्मन्विस्तरेणानुकीर्तय । न हि तृप्यामि पूर्वेषां शृण्वानश्चरितं महत् ।।"}, {"c": "2.23", "t": "वैशंपायन उवाच ।"}, {"c": "2.23", "n": "12", "i": 8055, "v": "धनंजयस्य वक्ष्यामि विजयं पूर्वमेव ते । यौगपद्येन पार्थैर्हि विजितेयं वसुंधरा ।।"}, {"c": "2.23", "n": "13", "i": 8056, "v": "पूर्वं कुणिन्दविषये वशे चक्रे महीपतीन् । धनंजयो महाबाहुर्नातितीव्रेण कर्मणा ।।"}, {"c": "2.23", "n": "14", "i": 8057, "v": "आनर्तान्कालकूटांश्च कुणिन्दांश्च विजित्य सः । सुमण्डलं पापजितं कृतवाननुसैनिकम् ।।"}, {"c": "2.23", "n": "15", "i": 8058, "v": "स तेन सहितो राजन्सव्यसाची परंतपः । विजिग्ये सकलं द्वीपं प्रतिविन्ध्यं च पार्थिवम् ।।"}, {"c": "2.23", "n": "16", "i": 8059, "v": "सकलद्वीपवासांश्च सप्तद्वीपे च ये नृपाः । अर्जुनस्य च सैन्यानां विग्रहस्तुमुलोऽभवत् ।।"}, {"c": "2.23", "n": "17", "i": 8060, "v": "स तानपि महेष्वासो विजित्य भरतर्षभ । तैरेव सहितः सर्वैः प्राग्ज्योतिषमुपाद्रवत् ।।"}, {"c": "2.23", "n": "18", "i": 8061, "v": "तत्र राजा महानासीद्भगदत्तो विशां पते । तेनासीत्सुमहद्युद्धं पाण्डवस्य महात्मनः ।।"}, {"c": "2.23", "n": "19", "i": 8062, "v": "स किरातैश्च चीनैश्च वृतः प्राग्ज्योतिषोऽभवत् । अन्यैश्च बहुभिर्योधैः सागरानूपवासिभिः ।।"}, {"c": "2.23", "n": "20", "i": 8063, "v": "ततः स दिवसानष्टौ योधयित्वा धनंजयम् । प्रहसन्नब्रवीद्राजा संग्रामे विगतक्लमः ।।"}, {"c": "2.23", "n": "21", "i": 8064, "v": "उपपन्नं महाबाहो त्वयि पाण्डवनन्दन । पाकशासनदायादे वीर्यमाहवशोभिनि ।।"}, {"c": "2.23", "n": "22", "i": 8065, "v": "अहं सखा सुरेन्द्रस्य शक्रादनवमो रणे । न च शक्नोमि ते तात स्थातुं प्रमुखतो युधि ।।"}, {"c": "2.23", "n": "23", "i": 8066, "v": "किमीप्सितं पाण्डवेय ब्रूहि किं करवाणि ते । यद्वक्ष्यसि महाबाहो तत्करिष्यामि पुत्रक ।।"}, {"c": "2.23", "t": "अर्जुन उवाच ।"}, {"c": "2.23", "n": "24", "i": 8067, "v": "कुरूणामृषभो राजा धर्मपुत्रो युधिष्ठिरः । तस्य पार्थिवतामीप्से करस्तस्मै प्रदीयताम् ।।"}, {"c": "2.23", "n": "25", "i": 8068, "v": "भवान्पितृसखा चैव प्रीयमाणो मयापि च । ततो नाज्ञापयामि त्वां प्रीतिपूर्वं प्रदीयताम् ।।"}, {"c": "2.23", "t": "भगदत्त उवाच ।"}, {"c": "2.23", "n": "26", "i": 8069, "v": "कुन्तीमातर्यथा मे त्वं तथा राजा युधिष्ठिरः । सर्वमेतत्करिष्यामि किं चान्यत्करवाणि ते ।।"}, {"c": "2.24", "t": "वैशंपायन उवाच ।"}, {"c": "2.24", "n": "1", "i": 8070, "v": "तं विजित्य महाबाहुः कुन्तीपुत्रो धनंजयः । प्रययावुत्तरां तस्माद्दिशं धनदपालिताम् ।।"}, {"c": "2.24", "n": "2", "i": 8071, "v": "अन्तर्गिरिं च कौन्तेयस्तथैव च बहिर्गिरिम् । तथोपरिगिरिं चैव विजिग्ये पुरुषर्षभः ।।"}, {"c": "2.24", "n": "3", "i": 8072, "v": "विजित्य पर्वतान्सर्वान्ये च तत्र नराधिपाः । तान्वशे स्थापयित्वा स रत्नान्यादाय सर्वशः ।।"}, {"c": "2.24", "n": "4", "i": 8073, "v": "तैरेव सहितः सर्वैरनुरज्य च तान्नृपान् । कुलूतवासिनं राजन्बृहन्तमुपजग्मिवान् ।।"}, {"c": "2.24", "n": "5", "i": 8074, "v": "मृदङ्गवरनादेन रथनेमिस्वनेन च । हस्तिनां च निनादेन कम्पयन्वसुधामिमाम् ।।"}, {"c": "2.24", "n": "6", "i": 8075, "v": "ततो बृहन्तस्तरुणो बलेन चतुरङ्गिणा । निष्क्रम्य नगरात्तस्माद्योधयामास पाण्डवम् ।।"}, {"c": "2.24", "n": "7", "i": 8076, "v": "सुमहान्संनिपातोऽभूद्धनंजयबृहन्तयोः । न शशाक बृहन्तस्तु सोढुं पाण्डवविक्रमम् ।।"}, {"c": "2.24", "n": "8", "i": 8077, "v": "सोऽविषह्यतमं ज्ञात्वा कौन्तेयं पर्वतेश्वरः । उपावर्तत दुर्मेधा रत्नान्यादाय सर्वशः ।।"}, {"c": "2.24", "n": "9", "i": 8078, "v": "स तद्राज्यमवस्थाप्य कुलूतसहितो ययौ । सेनाबिन्दुमथो राजन्राज्यादाशु समाक्षिपत् ।।"}, {"c": "2.24", "n": "10", "i": 8079, "v": "मोदापुरं वामदेवं सुदामानं सुसंकुलम् । कुलूतानुत्तरांश्चैव तांश्च राज्ञः समानयत् ।।"}, {"c": "2.24", "n": "11", "i": 8080, "v": "तत्रस्थः पुरुषैरेव धर्मराजस्य शासनात् । व्यजयद्धनंजयो राजन्देशान्पञ्च प्रमाणतः ।।"}, {"c": "2.24", "n": "12", "i": 8081, "v": "स दिवःप्रस्थमासाद्य सेनाबिन्दोः पुरं महत् । बलेन चतुरङ्गेण निवेशमकरोत्प्रभुः ।।"}, {"c": "2.24", "n": "13", "i": 8082, "v": "स तैः परिवृतः सर्वैर्विष्वगश्वं नराधिपम् । अभ्यगच्छन्महातेजाः पौरवं पुरुषर्षभः ।।"}, {"c": "2.24", "n": "14", "i": 8083, "v": "विजित्य चाहवे शूरान्पार्वतीयान्महारथान् । ध्वजिन्या व्यजयद्राजन्पुरं पौरवरक्षितम् ।।"}, {"c": "2.24", "n": "15", "i": 8084, "v": "पौरवं तु विनिर्जित्य दस्यून्पर्वतवासिनः । गणानुत्सवसंकेतानजयत्सप्त पाण्डवः ।।"}, {"c": "2.24", "n": "16", "i": 8085, "v": "ततः काश्मीरकान्वीरान्क्षत्रियान्क्षत्रियर्षभः । व्यजयल्लोहितं चैव मण्डलैर्दशभिः सह ।।"}, {"c": "2.24", "n": "17", "i": 8086, "v": "ततस्त्रिगर्तान्कौन्तेयो दार्वान्कोकनदाश्च ये । क्षत्रिया बहवो राजन्नुपावर्तन्त सर्वशः ।।"}, {"c": "2.24", "n": "18", "i": 8087, "v": "अभिसारीं ततो रम्यां विजिग्ये कुरुनन्दनः । उरशावासिनं चैव रोचमानं रणेऽजयत् ।।"}, {"c": "2.24", "n": "19", "i": 8088, "v": "ततः सिंहपुरं रम्यं चित्रायुधसुरक्षितम् । प्रामथद्बलमास्थाय पाकशासनिराहवे ।।"}, {"c": "2.24", "n": "20", "i": 8089, "v": "ततः सुह्मांश्च चोलांश्च किरीटी पाण्डवर्षभः । सहितः सर्वसैन्येन प्रामथत्कुरुनन्दनः ।।"}, {"c": "2.24", "n": "21", "i": 8090, "v": "ततः परमविक्रान्तो बाह्लीकान्कुरुनन्दनः । महता परिमर्देन वशे चक्रे दुरासदान् ।।"}, {"c": "2.24", "n": "22", "i": 8091, "v": "गृहीत्वा तु बलं सारं फल्गु चोत्सृज्य पाण्डवः । दरदान्सह काम्बोजैरजयत्पाकशासनिः ।।"}, {"c": "2.24", "n": "23", "i": 8092, "v": "प्रागुत्तरां दिशं ये च वसन्त्याश्रित्य दस्यवः । निवसन्ति वने ये च तान्सर्वानजयत्प्रभुः ।।"}, {"c": "2.24", "n": "24", "i": 8093, "v": "लोहान्परमकाम्बोजानृषिकानुत्तरानपि । सहितांस्तान्महाराज व्यजयत्पाकशासनिः ।।"}, {"c": "2.24", "n": "25", "i": 8094, "v": "ऋषिकेषु तु संग्रामो बभूवातिभयंकरः । तारकामयसंकाशः परमर्षिकपार्थयोः ।।"}, {"c": "2.24", "n": "26", "i": 8095, "v": "स विजित्य ततो राजन्नृषिकान्रणमूर्धनि । शुकोदरसमप्रख्यान्हयानष्टौ समानयत् । मयूरसदृशानन्यानुभयानेव चापरान् ।।"}, {"c": "2.24", "n": "27", "i": 8096, "v": "स विनिर्जित्य संग्रामे हिमवन्तं सनिष्कुटम् । श्वेतपर्वतमासाद्य न्यवसत्पुरुषर्षभः ।।"}, {"c": "2.25", "t": "वैशंपायन उवाच ।"}, {"c": "2.25", "n": "1", "i": 8097, "v": "स श्वेतपर्वतं वीरः समतिक्रम्य भारत । देशं किंपुरुषावासं द्रुमपुत्रेण रक्षितम् ।।"}, {"c": "2.25", "n": "2", "i": 8098, "v": "महता संनिपातेन क्षत्रियान्तकरेण ह । व्यजयत्पाण्डवश्रेष्ठः करे चैव न्यवेशयत् ।।"}, {"c": "2.25", "n": "3", "i": 8099, "v": "तं जित्वा हाटकं नाम देशं गुह्यकरक्षितम् । पाकशासनिरव्यग्रः सहसैन्यः समासदत् ।।"}, {"c": "2.25", "n": "4", "i": 8100, "v": "तांस्तु सान्त्वेन निर्जित्य मानसं सर उत्तमम् । ऋषिकुल्याश्च ताः सर्वा ददर्श कुरुनन्दनः ।।"}, {"c": "2.25", "n": "5", "i": 8101, "v": "सरो मानसमासाद्य हाटकानभितः प्रभुः । गन्धर्वरक्षितं देशं व्यजयत्पाण्डवस्ततः ।।"}, {"c": "2.25", "n": "6", "i": 8102, "v": "तत्र तित्तिरिकल्माषान्मण्डूकाक्षान्हयोत्तमान् । लेभे स करमत्यन्तं गन्धर्वनगरात्तदा ।।"}, {"c": "2.25", "n": "7", "i": 8103, "v": "उत्तरं हरिवर्षं तु समासाद्य स पाण्डवः । इयेष जेतुं तं देशं पाकशासननन्दनः ।।"}, {"c": "2.25", "n": "8", "i": 8104, "v": "तत एनं महाकाया महावीर्या महाबलाः । द्वारपालाः समासाद्य हृष्टा वचनमब्रुवन् ।।"}, {"c": "2.25", "n": "9", "i": 8105, "v": "पार्थ नेदं त्वया शक्यं पुरं जेतुं कथंचन । उपावर्तस्व कल्याण पर्याप्तमिदमच्युत ।।"}, {"c": "2.25", "n": "10", "i": 8106, "v": "इदं पुरं यः प्रविशेद्ध्रुवं स न भवेन्नरः । प्रीयामहे त्वया वीर पर्याप्तो विजयस्तव ।।"}, {"c": "2.25", "n": "11", "i": 8107, "v": "न चापि किंचिज्जेतव्यमर्जुनात्र प्रदृश्यते । उत्तराः कुरवो ह्येते नात्र युद्धं प्रवर्तते ।।"}, {"c": "2.25", "n": "12", "i": 8108, "v": "प्रविष्टश्चापि कौन्तेय नेह द्रक्ष्यसि किंचन । न हि मानुषदेहेन शक्यमत्राभिवीक्षितुम् ।।"}, {"c": "2.25", "n": "13", "i": 8109, "v": "अथेह पुरुषव्याघ्र किंचिदन्यच्चिकीर्षसि । तद्ब्रवीहि करिष्यामो वचनात्तव भारत ।।"}, {"c": "2.25", "n": "14", "i": 8110, "v": "ततस्तानब्रवीद्राजन्नर्जुनः पाकशासनिः । पार्थिवत्वं चिकीर्षामि धर्मराजस्य धीमतः ।।"}, {"c": "2.25", "n": "15", "i": 8111, "v": "न प्रवेक्ष्यामि वो देशं बाध्यत्वं यदि मानुषैः । युधिष्ठिराय यत्किंचित्करवन्नः प्रदीयताम् ।।"}, {"c": "2.25", "n": "16", "i": 8112, "v": "ततो दिव्यानि वस्त्राणि दिव्यान्याभरणानि च । मोकाजिनानि दिव्यानि तस्मै ते प्रददुः करम् ।।"}, {"c": "2.25", "n": "17", "i": 8113, "v": "एवं स पुरुषव्याघ्रो विजिग्ये दिशमुत्तराम् । संग्रामान्सुबहून्कृत्वा क्षत्रियैर्दस्युभिस्तथा ।।"}, {"c": "2.25", "n": "18", "i": 8114, "v": "स विनिर्जित्य राज्ञस्तान्करे च विनिवेश्य ह । धनान्यादाय सर्वेभ्यो रत्नानि विविधानि च ।।"}, {"c": "2.25", "n": "19", "i": 8115, "v": "हयांस्तित्तिरिकल्माषाञ्शुकपत्रनिभानपि । मयूरसदृशांश्चान्यान्सर्वाननिलरंहसः ।।"}, {"c": "2.25", "n": "20", "i": 8116, "v": "वृतः सुमहता राजन्बलेन चतुरङ्गिणा । आजगाम पुनर्वीरः शक्रप्रस्थं पुरोत्तमम् ।।"}, {"c": "2.26", "t": "वैशंपायन उवाच ।"}, {"c": "2.26", "n": "1", "i": 8117, "v": "एतस्मिन्नेव काले तु भीमसेनोऽपि वीर्यवान् । धर्मराजमनुज्ञाप्य ययौ प्राचीं दिशं प्रति ।।"}, {"c": "2.26", "n": "2", "i": 8118, "v": "महता बलचक्रेण परराष्ट्रावमर्दिना । वृतो भरतशार्दूलो द्विषच्छोकविवर्धनः ।।"}, {"c": "2.26", "n": "3", "i": 8119, "v": "स गत्वा राजशार्दूलः पाञ्चालानां पुरं महत् । पाञ्चालान्विविधोपायैः सान्त्वयामास पाण्डवः ।।"}, {"c": "2.26", "n": "4", "i": 8120, "v": "ततः स गण्डकीं शूरो विदेहांश्च नरर्षभः । विजित्याल्पेन कालेन दशार्णानगमत्प्रभुः ।।"}, {"c": "2.26", "n": "5", "i": 8121, "v": "तत्र दाशार्णको राजा सुधर्मा लोमहर्षणम् । कृतवान्कर्म भीमेन महद्युद्धं निरायुधम् ।।"}, {"c": "2.26", "n": "6", "i": 8122, "v": "भीमसेनस्तु तद्दृष्ट्वा तस्य कर्म परंतपः । अधिसेनापतिं चक्रे सुधर्माणं महाबलम् ।।"}, {"c": "2.26", "n": "7", "i": 8123, "v": "ततः प्राचीं दिशं भीमो ययौ भीमपराक्रमः । सैन्येन महता राजन्कम्पयन्निव मेदिनीम् ।।"}, {"c": "2.26", "n": "8", "i": 8124, "v": "सोऽश्वमेधेश्वरं राजन्रोचमानं सहानुजम् । जिगाय समरे वीरो बलेन बलिनां वरः ।।"}, {"c": "2.26", "n": "9", "i": 8125, "v": "स तं निर्जित्य कौन्तेयो नातितीव्रेण कर्मणा । पूर्वदेशं महावीर्यो विजिग्ये कुरुनन्दनः ।।"}, {"c": "2.26", "n": "10", "i": 8126, "v": "ततो दक्षिणमागम्य पुलिन्दनगरं महत् । सुकुमारं वशे चक्रे सुमित्रं च नराधिपम् ।।"}, {"c": "2.26", "n": "11", "i": 8127, "v": "ततस्तु धर्मराजस्य शासनाद्भरतर्षभः । शिशुपालं महावीर्यमभ्ययाज्जनमेजय ।।"}, {"c": "2.26", "n": "12", "i": 8128, "v": "चेदिराजोऽपि तच्छ्रुत्वा पाण्डवस्य चिकीर्षितम् । उपनिष्क्रम्य नगरात्प्रत्यगृह्णात्परंतपः ।।"}, {"c": "2.26", "n": "13", "i": 8129, "v": "तौ समेत्य महाराज कुरुचेदिवृषौ तदा । उभयोरात्मकुलयोः कौशल्यं पर्यपृच्छताम् ।।"}, {"c": "2.26", "n": "14", "i": 8130, "v": "ततो निवेद्य तद्राष्ट्रं चेदिराजो विशां पते । उवाच भीमं प्रहसन्किमिदं कुरुषेऽनघ ।।"}, {"c": "2.26", "n": "15", "i": 8131, "v": "तस्य भीमस्तदाचख्यौ धर्मराजचिकीर्षितम् । स च तत्प्रतिगृह्यैव तथा चक्रे नराधिपः ।।"}, {"c": "2.26", "n": "16", "i": 8132, "v": "ततो भीमस्तत्र राजन्नुषित्वा त्रिदशाः क्षपाः । सत्कृतः शिशुपालेन ययौ सबलवाहनः ।।"}, {"c": "2.27", "t": "वैशंपायन उवाच ।"}, {"c": "2.27", "n": "1", "i": 8133, "v": "ततः कुमारविषये श्रेणिमन्तमथाजयत् । कोसलाधिपतिं चैव बृहद्बलमरिंदमः ।।"}, {"c": "2.27", "n": "2", "i": 8134, "v": "अयोध्यायां तु धर्मज्ञं दीर्घप्रज्ञं महाबलम् । अजयत्पाण्डवश्रेष्ठो नातितीव्रेण कर्मणा ।।"}, {"c": "2.27", "n": "3", "i": 8135, "v": "ततो गोपालकच्छं च सोत्तमानपि चोत्तरान् । मल्लानामधिपं चैव पार्थिवं व्यजयत्प्रभुः ।।"}, {"c": "2.27", "n": "4", "i": 8136, "v": "ततो हिमवतः पार्श्वे समभ्येत्य जरद्गवम् । सर्वमल्पेन कालेन देशं चक्रे वशे बली ।।"}, {"c": "2.27", "n": "5", "i": 8137, "v": "एवं बहुविधान्देशान्विजित्य पुरुषर्षभः । उन्नाटमभितो जिग्ये कुक्षिमन्तं च पर्वतम् । पाण्डवः सुमहावीर्यो बलेन बलिनां वरः ।।"}, {"c": "2.27", "n": "6", "i": 8138, "v": "स काशिराजं समरे सुबन्धुमनिवर्तिनम् । वशे चक्रे महाबाहुर्भीमो भीमपराक्रमः ।।"}, {"c": "2.27", "n": "7", "i": 8139, "v": "ततः सुपार्श्वमभितस्तथा राजपतिं क्रथम् । युध्यमानं बलात्संख्ये विजिग्ये पाण्डवर्षभः ।।"}, {"c": "2.27", "n": "8", "i": 8140, "v": "ततो मत्स्यान्महातेजा मलयांश्च महाबलान् । अनवद्यान्गयांश्चैव पशुभूमिं च सर्वशः ।।"}, {"c": "2.27", "n": "9", "i": 8141, "v": "निवृत्य च महाबाहुर्मदर्वीकं महीधरम् । सोपदेशं विनिर्जित्य प्रययावुत्तरामुखः । वत्सभूमिं च कौन्तेयो विजिग्ये बलवान्बलात् ।।"}, {"c": "2.27", "n": "10", "i": 8142, "v": "भर्गाणामधिपं चैव निषादाधिपतिं तथा । विजिग्ये भूमिपालांश्च मणिमत्प्रमुखान्बहून् ।।"}, {"c": "2.27", "n": "11", "i": 8143, "v": "ततो दक्षिणमल्लांश्च भोगवन्तं च पाण्डवः । तरसैवाजयद्भीमो नातितीव्रेण कर्मणा ।।"}, {"c": "2.27", "n": "12", "i": 8144, "v": "शर्मकान्वर्मकांश्चैव सान्त्वेनैवाजयत्प्रभुः । वैदेहकं च राजानं जनकं जगतीपतिम् । विजिग्ये पुरुषव्याघ्रो नातितीव्रेण कर्मणा ।।"}, {"c": "2.27", "n": "13", "i": 8145, "v": "वैदेहस्थस्तु कौन्तेय इन्द्रपर्वतमन्तिकात् । किरातानामधिपतीन्व्यजयत्सप्त पाण्डवः ।।"}, {"c": "2.27", "n": "14", "i": 8146, "v": "ततः सुह्मान्प्राच्यसुह्मान्समक्षांश्चैव वीर्यवान् । विजित्य युधि कौन्तेयो मागधानुपयाद्बली ।।"}, {"c": "2.27", "n": "15", "i": 8147, "v": "दण्डं च दण्डधारं च विजित्य पृथिवीपतीन् । तैरेव सहितः सर्वैर्गिरिव्रजमुपाद्रवत् ।।"}, {"c": "2.27", "n": "16", "i": 8148, "v": "जारासंधिं सान्त्वयित्वा करे च विनिवेश्य ह । तैरेव सहितो राजन्कर्णमभ्यद्रवद्बली ।।"}, {"c": "2.27", "n": "17", "i": 8149, "v": "स कम्पयन्निव महीं बलेन चतुरङ्गिणा । युयुधे पाण्डवश्रेष्ठः कर्णेनामित्रघातिना ।।"}, {"c": "2.27", "n": "18", "i": 8150, "v": "स कर्णं युधि निर्जित्य वशे कृत्वा च भारत । ततो विजिग्ये बलवान्राज्ञः पर्वतवासिनः ।।"}, {"c": "2.27", "n": "19", "i": 8151, "v": "अथ मोदागिरिं चैव राजानं बलवत्तरम् । पाण्डवो बाहुवीर्येण निजघान महामृधे ।।"}, {"c": "2.27", "n": "20", "i": 8152, "v": "ततः पौण्ड्राधिपं वीरं वासुदेवं महाबलम् । कौशिकीकच्छनिलयं राजानं च महौजसम् ।।"}, {"c": "2.27", "n": "21", "i": 8153, "v": "उभौ बलवृतौ वीरावुभौ तीव्रपराक्रमौ । निर्जित्याजौ महाराज वङ्गराजमुपाद्रवत् ।।"}, {"c": "2.27", "n": "22", "i": 8154, "v": "समुद्रसेनं निर्जित्य चन्द्रसेनं च पार्थिवम् । ताम्रलिप्तं च राजानं काचं वङ्गाधिपं तथा ।।"}, {"c": "2.27", "n": "23", "i": 8155, "v": "सुह्मानामधिपं चैव ये च सागरवासिनः । सर्वान्म्लेच्छगणांश्चैव विजिग्ये भरतर्षभः ।।"}, {"c": "2.27", "n": "24", "i": 8156, "v": "एवं बहुविधान्देशान्विजित्य पवनात्मजः । वसु तेभ्य उपादाय लौहित्यमगमद्बली ।।"}, {"c": "2.27", "n": "25", "i": 8157, "v": "स सर्वान्म्लेच्छनृपतीन्सागरद्वीपवासिनः । करमाहारयामास रत्नानि विविधानि च ।।"}, {"c": "2.27", "n": "26", "i": 8158, "v": "चन्दनागुरुवस्त्राणि मणिमुक्तमनुत्तमम् । काञ्चनं रजतं वज्रं विद्रुमं च महाधनम् ।।"}, {"c": "2.27", "n": "27", "i": 8159, "v": "स कोटिशतसंख्येन धनेन महता तदा । अभ्यवर्षदमेयात्मा धनवर्षेण पाण्डवम् ।।"}, {"c": "2.27", "n": "28", "i": 8160, "v": "इन्द्रप्रस्थमथागम्य भीमो भीमपराक्रमः । निवेदयामास तदा धर्मराजाय तद्धनम् ।।"}, {"c": "2.28", "t": "वैशंपायन उवाच ।"}, {"c": "2.28", "n": "1", "i": 8161, "v": "तथैव सहदेवोऽपि धर्मराजेन पूजितः । महत्या सेनया सार्धं प्रययौ दक्षिणां दिशम् ।।"}, {"c": "2.28", "n": "2", "i": 8162, "v": "स शूरसेनान्कार्त्स्न्येन पूर्वमेवाजयत्प्रभुः । मत्स्यराजं च कौरव्यो वशे चक्रे बलाद्बली ।।"}, {"c": "2.28", "n": "3", "i": 8163, "v": "अधिराजाधिपं चैव दन्तवक्रं महाहवे । जिगाय करदं चैव स्वराज्ये संन्यवेशयत् ।।"}, {"c": "2.28", "n": "4", "i": 8164, "v": "सुकुमारं वशे चक्रे सुमित्रं च नराधिपम् । तथैवापरमत्स्यांश्च व्यजयत्स पटच्चरान् ।।"}, {"c": "2.28", "n": "5", "i": 8165, "v": "निषादभूमिं गोशृङ्गं पर्वतप्रवरं तथा । तरसा व्यजयद्धीमाञ्श्रेणिमन्तं च पार्थिवम् ।।"}, {"c": "2.28", "n": "6", "i": 8166, "v": "नवराष्ट्रं विनिर्जित्य कुन्तिभोजमुपाद्रवत् । प्रीतिपूर्वं च तस्यासौ प्रतिजग्राह शासनम् ।।"}, {"c": "2.28", "n": "7", "i": 8167, "v": "ततश्चर्मण्वतीकूले जम्भकस्यात्मजं नृपम् । ददर्श वासुदेवेन शेषितं पूर्ववैरिणा ।।"}, {"c": "2.28", "n": "8", "i": 8168, "v": "चक्रे तत्र स संग्रामं सह भोजेन भारत । स तमाजौ विनिर्जित्य दक्षिणाभिमुखो ययौ ।।"}, {"c": "2.28", "n": "9", "i": 8169, "v": "करांस्तेभ्य उपादाय रत्नानि विविधानि च । ततस्तैरेव सहितो नर्मदामभितो ययौ ।।"}, {"c": "2.28", "n": "10", "i": 8170, "v": "विन्दानुविन्दावावन्त्यौ सैन्येन महता वृतौ । जिगाय समरे वीरावाश्विनेयः प्रतापवान् ।।"}, {"c": "2.28", "n": "11", "i": 8171, "v": "ततो रत्नान्युपादाय पुरीं माहिष्मतीं ययौ । तत्र नीलेन राज्ञा स चक्रे युद्धं नरर्षभः ।।"}, {"c": "2.28", "n": "12", "i": 8172, "v": "पाण्डवः परवीरघ्नः सहदेवः प्रतापवान् । ततोऽस्य सुमहद्युद्धमासीद्भीरुभयंकरम् ।।"}, {"c": "2.28", "n": "13", "i": 8173, "v": "सैन्यक्षयकरं चैव प्राणानां संशयाय च । चक्रे तस्य हि साहाय्यं भगवान्हव्यवाहनः ।।"}, {"c": "2.28", "n": "14", "i": 8174, "v": "ततो हया रथा नागाः पुरुषाः कवचानि च । प्रदीप्तानि व्यदृश्यन्त सहदेवबले तदा ।।"}, {"c": "2.28", "n": "15", "i": 8175, "v": "ततः सुसंभ्रान्तमना बभूव कुरुनन्दनः । नोत्तरं प्रतिवक्तुं च शक्तोऽभूज्जनमेजय ।।"}, {"c": "2.28", "t": "जनमेजय उवाच ।"}, {"c": "2.28", "n": "16", "i": 8176, "v": "किमर्थं भगवानग्निः प्रत्यमित्रोऽभवद्युधि । सहदेवस्य यज्ञार्थं घटमानस्य वै द्विज ।।"}, {"c": "2.28", "t": "वैशंपायन उवाच ।"}, {"c": "2.28", "n": "17", "i": 8177, "v": "तत्र माहिष्मतीवासी भगवान्हव्यवाहनः । श्रूयते निगृहीतो वै पुरस्तात्पारदारिकः ।।"}, {"c": "2.28", "n": "18", "i": 8178, "v": "नीलस्य राज्ञः पूर्वेषामुपनीतश्च सोऽभवत् । तदा ब्राह्मणरूपेण चरमाणो यदृच्छया ।।"}, {"c": "2.28", "n": "19", "i": 8179, "v": "तं तु राजा यथाशास्त्रमन्वशाद्धार्मिकस्तदा । प्रजज्वाल ततः कोपाद्भगवान्हव्यवाहनः ।।"}, {"c": "2.28", "n": "20", "i": 8180, "v": "तं दृष्ट्वा विस्मितो राजा जगाम शिरसा कविम् । चक्रे प्रसादं च तदा तस्य राज्ञो विभावसुः ।।"}, {"c": "2.28", "n": "21", "i": 8181, "v": "वरेण छन्दयामास तं नृपं स्विष्टकृत्तमः । अभयं च स जग्राह स्वसैन्ये वै महीपतिः ।।"}, {"c": "2.28", "n": "22", "i": 8182, "v": "ततः प्रभृति ये केचिदज्ञानात्तां पुरीं नृपाः । जिगीषन्ति बलाद्राजंस्ते दह्यन्तीह वह्निना ।।"}, {"c": "2.28", "n": "23", "i": 8183, "v": "तस्यां पुर्यां तदा चैव माहिष्मत्यां कुरूद्वह । बभूवुरनभिग्राह्या योषितश्छन्दतः किल ।।"}, {"c": "2.28", "n": "24", "i": 8184, "v": "एवमग्निर्वरं प्रादात्स्त्रीणामप्रतिवारणे । स्वैरिण्यस्तत्र नार्यो हि यथेष्टं प्रचरन्त्युत ।।"}, {"c": "2.28", "n": "25", "i": 8185, "v": "वर्जयन्ति च राजानस्तद्राष्ट्रं पुरुषोत्तम । भयादग्नेर्महाराज तदा प्रभृति सर्वदा ।।"}, {"c": "2.28", "n": "26", "i": 8186, "v": "सहदेवस्तु धर्मात्मा सैन्यं दृष्ट्वा भयार्दितम् । परीतमग्निना राजन्नाकम्पत यथा गिरिः ।।"}, {"c": "2.28", "n": "27", "i": 8187, "v": "उपस्पृश्य शुचिर्भूत्वा सोऽब्रवीत्पावकं ततः । त्वदर्थोऽयं समारम्भः कृष्णवर्त्मन्नमोऽस्तु ते ।।"}, {"c": "2.28", "n": "28", "i": 8188, "v": "मुखं त्वमसि देवानां यज्ञस्त्वमसि पावक । पावनात्पावकश्चासि वहनाद्धव्यवाहनः ।।"}, {"c": "2.28", "n": "29", "i": 8189, "v": "वेदास्त्वदर्थं जाताश्च जातवेदास्ततो ह्यसि । यज्ञविघ्नमिमं कर्तुं नार्हस्त्वं हव्यवाहन ।।"}, {"c": "2.28", "n": "30", "i": 8190, "v": "एवमुक्त्वा तु माद्रेयः कुशैरास्तीर्य मेदिनीम् । विधिवत्पुरुषव्याघ्रः पावकं प्रत्युपाविशत् ।।"}, {"c": "2.28", "n": "31", "i": 8191, "v": "प्रमुखे सर्वसैन्यस्य भीतोद्विग्नस्य भारत । न चैनमत्यगाद्वह्निर्वेलामिव महोदधिः ।।"}, {"c": "2.28", "n": "32", "i": 8192, "v": "तमभ्येत्य शनैर्वह्निरुवाच कुरुनन्दनम् । सहदेवं नृणां देवं सान्त्वपूर्वमिदं वचः ।।"}, {"c": "2.28", "n": "33", "i": 8193, "v": "उत्तिष्ठोत्तिष्ठ कौरव्य जिज्ञासेयं कृता मया । वेद्मि सर्वमभिप्रायं तव धर्मसुतस्य च ।।"}, {"c": "2.28", "n": "34", "i": 8194, "v": "मया तु रक्षितव्येयं पुरी भरतसत्तम । यावद्राज्ञोऽस्य नीलस्य कुलवंशधरा इति । ईप्सितं तु करिष्यामि मनसस्तव पाण्डव ।।"}, {"c": "2.28", "n": "35", "i": 8195, "v": "तत उत्थाय हृष्टात्मा प्राञ्जलिः शिरसानतः । पूजयामास माद्रेयः पावकं पुरुषर्षभः ।।"}, {"c": "2.28", "n": "36", "i": 8196, "v": "पावके विनिवृत्ते तु नीलो राजाभ्ययात्तदा । सत्कारेण नरव्याघ्रं सहदेवं युधां पतिम् ।।"}, {"c": "2.28", "n": "37", "i": 8197, "v": "प्रतिगृह्य च तां पूजां करे च विनिवेश्य तम् । माद्रीसुतस्ततः प्रायाद्विजयी दक्षिणां दिशम् ।।"}, {"c": "2.28", "n": "38", "i": 8198, "v": "त्रैपुरं स वशे कृत्वा राजानममितौजसम् । निजग्राह महाबाहुस्तरसा पोतनेश्वरम् ।।"}, {"c": "2.28", "n": "39", "i": 8199, "v": "आहृतिं कौशिकाचार्यं यत्नेन महता ततः । वशे चक्रे महाबाहुः सुराष्ट्राधिपतिं तथा ।।"}, {"c": "2.28", "n": "40", "i": 8200, "v": "सुराष्ट्रविषयस्थश्च प्रेषयामास रुक्मिणे । राज्ञे भोजकटस्थाय महामात्राय धीमते ।।"}, {"c": "2.28", "n": "41", "i": 8201, "v": "भीष्मकाय स धर्मात्मा साक्षादिन्द्रसखाय वै । स चास्य ससुतो राजन्प्रतिजग्राह शासनम् ।।"}, {"c": "2.28", "n": "42", "i": 8202, "v": "प्रीतिपूर्वं महाबाहुर्वासुदेवमवेक्ष्य च । ततः स रत्नान्यादाय पुनः प्रायाद्युधां पतिः ।।"}, {"c": "2.28", "n": "43", "i": 8203, "v": "ततः शूर्पारकं चैव गणं चोपकृताह्वयम् । वशे चक्रे महातेजा दण्डकांश्च महाबलः ।।"}, {"c": "2.28", "n": "44", "i": 8204, "v": "सागरद्वीपवासांश्च नृपतीन्म्लेच्छयोनिजान् । निषादान्पुरुषादांश्च कर्णप्रावरणानपि ।।"}, {"c": "2.28", "n": "45", "i": 8205, "v": "ये च कालमुखा नाम नरा राक्षसयोनयः । कृत्स्नं कोल्लगिरिं चैव मुरचीपत्तनं तथा ।।"}, {"c": "2.28", "n": "46", "i": 8206, "v": "द्वीपं ताम्राह्वयं चैव पर्वतं रामकं तथा । तिमिंगिलं च नृपतिं वशे चक्रे महामतिः ।।"}, {"c": "2.28", "n": "47", "i": 8207, "v": "एकपादांश्च पुरुषान्केवलान्वनवासिनः । नगरीं संजयन्तीं च पिच्छण्डं करहाटकम् । दूतैरेव वशे चक्रे करं चैनानदापयत् ।।"}, {"c": "2.28", "n": "48", "i": 8208, "v": "पाण्ड्यांश्च द्रविडांश्चैव सहितांश्चोड्रकेरलैः । अन्ध्रांस्तलवनांश्चैव कलिङ्गानोष्ट्रकर्णिकान् ।।"}, {"c": "2.28", "n": "49", "i": 8209, "v": "अन्ताखीं चैव रोमां च यवनानां पुरं तथा । दूतैरेव वशे चक्रे करं चैनानदापयत् ।।"}, {"c": "2.28", "n": "50", "i": 8210, "v": "भरुकच्छं गतो धीमान्दूतान्माद्रवतीसुतः । प्रेषयामास राजेन्द्र पौलस्त्याय महात्मने । विभीषणाय धर्मात्मा प्रीतिपूर्वमरिंदमः ।।"}, {"c": "2.28", "n": "51", "i": 8211, "v": "स चास्य प्रतिजग्राह शासनं प्रीतिपूर्वकम् । तच्च कालकृतं धीमानन्वमन्यत स प्रभुः ।।"}, {"c": "2.28", "n": "52", "i": 8212, "v": "ततः संप्रेषयामास रत्नानि विविधानि च । चन्दनागुरुमुख्यानि दिव्यान्याभरणानि च ।।"}, {"c": "2.28", "n": "53", "i": 8213, "v": "वासांसि च महार्हाणि मणींश्चैव महाधनान् । न्यवर्तत ततो धीमान्सहदेवः प्रतापवान् ।।"}, {"c": "2.28", "n": "54", "i": 8214, "v": "एवं निर्जित्य तरसा सान्त्वेन विजयेन च । करदान्पार्थिवान्कृत्वा प्रत्यागच्छदरिंदमः ।।"}, {"c": "2.28", "n": "55", "i": 8215, "v": "धर्मराजाय तत्सर्वं निवेद्य भरतर्षभ । कृतकर्मा सुखं राजन्नुवास जनमेजय ।।"}, {"c": "2.29", "t": "वैशंपायन उवाच ।"}, {"c": "2.29", "n": "1", "i": 8216, "v": "नकुलस्य तु वक्ष्यामि कर्माणि विजयं तथा । वासुदेवजितामाशां यथासौ व्यजयत्प्रभुः ।।"}, {"c": "2.29", "n": "2", "i": 8217, "v": "निर्याय खाण्डवप्रस्थात्प्रतीचीमभितो दिशम् । उद्दिश्य मतिमान्प्रायान्महत्या सेनया सह ।।"}, {"c": "2.29", "n": "3", "i": 8218, "v": "सिंहनादेन महता योधानां गर्जितेन च । रथनेमिनिनादैश्च कम्पयन्वसुधामिमाम् ।।"}, {"c": "2.29", "n": "4", "i": 8219, "v": "ततो बहुधनं रम्यं गवाश्वधनधान्यवत् । कार्त्तिकेयस्य दयितं रोहीतकमुपाद्रवत् ।।"}, {"c": "2.29", "n": "5", "i": 8220, "v": "तत्र युद्धं महद्वृत्तं शूरैर्मत्तमयूरकैः । मरुभूमिं च कार्त्स्न्येन तथैव बहुधान्यकम् ।।"}, {"c": "2.29", "n": "6", "i": 8221, "v": "शैरीषकं महेच्छं च वशे चक्रे महाद्युतिः । शिबींस्त्रिगर्तानम्बष्ठान्मालवान्पञ्चकर्पटान् ।।"}, {"c": "2.29", "n": "7", "i": 8222, "v": "तथा मध्यमिकायांश्च वाटधानान्द्विजानथ । पुनश्च परिवृत्याथ पुष्करारण्यवासिनः ।।"}, {"c": "2.29", "n": "8", "i": 8223, "v": "गणानुत्सवसंकेतान्व्यजयत्पुरुषर्षभः । सिन्धुकूलाश्रिता ये च ग्रामणेया महाबलाः ।।"}, {"c": "2.29", "n": "9", "i": 8224, "v": "शूद्राभीरगणाश्चैव ये चाश्रित्य सरस्वतीम् । वर्तयन्ति च ये मत्स्यैर्ये च पर्वतवासिनः ।।"}, {"c": "2.29", "n": "10", "i": 8225, "v": "कृत्स्नं पञ्चनदं चैव तथैवापरपर्यटम् । उत्तरज्योतिकं चैव तथा वृन्दाटकं पुरम् । द्वारपालं च तरसा वशे चक्रे महाद्युतिः ।।"}, {"c": "2.29", "n": "11", "i": 8226, "v": "रमठान्हारहूणांश्च प्रतीच्याश्चैव ये नृपाः । तान्सर्वान्स वशे चक्रे शासनादेव पाण्डवः ।।"}, {"c": "2.29", "n": "12", "i": 8227, "v": "तत्रस्थः प्रेषयामास वासुदेवाय चाभिभुः । स चास्य दशभी राज्यैः प्रतिजग्राह शासनम् ।।"}, {"c": "2.29", "n": "13", "i": 8228, "v": "ततः शाकलमभ्येत्य मद्राणां पुटभेदनम् । मातुलं प्रीतिपूर्वेण शल्यं चक्रे वशे बली ।।"}, {"c": "2.29", "n": "14", "i": 8229, "v": "स तस्मिन्सत्कृतो राज्ञा सत्कारार्हो विशां पते । रत्नानि भूरीण्यादाय संप्रतस्थे युधां पतिः ।।"}, {"c": "2.29", "n": "15", "i": 8230, "v": "ततः सागरकुक्षिस्थान्म्लेच्छान्परमदारुणान् । पह्लवान्बर्बरांश्चैव तान्सर्वाननयद्वशम् ।।"}, {"c": "2.29", "n": "16", "i": 8231, "v": "ततो रत्नान्युपादाय वशे कृत्वा च पार्थिवान् । न्यवर्तत नरश्रेष्ठो नकुलश्चित्रमार्गवित् ।।"}, {"c": "2.29", "n": "17", "i": 8232, "v": "करभाणां सहस्राणि कोशं तस्य महात्मनः । ऊहुर्दश महाराज कृच्छ्रादिव महाधनम् ।।"}, {"c": "2.29", "n": "18", "i": 8233, "v": "इन्द्रप्रस्थगतं वीरमभ्येत्य स युधिष्ठिरम् । ततो माद्रीसुतः श्रीमान्धनं तस्मै न्यवेदयत् ।।"}, {"c": "2.29", "n": "19", "i": 8234, "v": "एवं प्रतीचीं नकुलो दिशं वरुणपालिताम् । विजिग्ये वासुदेवेन निर्जितां भरतर्षभः ।।"}, {"c": "2.30", "t": "वैशंपायन उवाच ।"}, {"c": "2.30", "n": "1", "i": 8235, "v": "रक्षणाद्धर्मराजस्य सत्यस्य परिपालनात् । शत्रूणां क्षपणाच्चैव स्वकर्मनिरताः प्रजाः ।।"}, {"c": "2.30", "n": "2", "i": 8236, "v": "बलीनां सम्यगादानाद्धर्मतश्चानुशासनात् । निकामवर्षी पर्जन्यः स्फीतो जनपदोऽभवत् ।।"}, {"c": "2.30", "n": "3", "i": 8237, "v": "सर्वारम्भाः सुप्रवृत्ता गोरक्षं कर्षणं वणिक् । विशेषात्सर्वमेवैतत्संजज्ञे राजकर्मणः ।।"}, {"c": "2.30", "n": "4", "i": 8238, "v": "दस्युभ्यो वञ्चकेभ्यो वा राजन्प्रति परस्परम् । राजवल्लभतश्चैव नाश्रूयन्त मृषा गिरः ।।"}, {"c": "2.30", "n": "5", "i": 8239, "v": "अवर्षं चातिवर्षं च व्याधिपावकमूर्छनम् । सर्वमेतत्तदा नासीद्धर्मनित्ये युधिष्ठिरे ।।"}, {"c": "2.30", "n": "6", "i": 8240, "v": "प्रियं कर्तुमुपस्थातुं बलिकर्म स्वभावजम् । अभिहर्तुं नृपा जग्मुर्नान्यैः कार्यैः पृथक्पृथक् ।।"}, {"c": "2.30", "n": "7", "i": 8241, "v": "धर्म्यैर्धनागमैस्तस्य ववृधे निचयो महान् । कर्तुं यस्य न शक्येत क्षयो वर्षशतैरपि ।।"}, {"c": "2.30", "n": "8", "i": 8242, "v": "स्वकोशस्य परीमाणं कोष्ठस्य च महीपतिः । विज्ञाय राजा कौन्तेयो यज्ञायैव मनो दधे ।।"}, {"c": "2.30", "n": "9", "i": 8243, "v": "सुहृदश्चैव तं सर्वे पृथक्च सह चाब्रुवन् । यज्ञकालस्तव विभो क्रियतामत्र सांप्रतम् ।।"}, {"c": "2.30", "n": "10", "i": 8244, "v": "अथैवं ब्रुवतामेव तेषामभ्याययौ हरिः । ऋषिः पुराणो वेदात्मा दृश्यश्चापि विजानताम् ।।"}, {"c": "2.30", "n": "11", "i": 8245, "v": "जगतस्तस्थुषां श्रेष्ठः प्रभवश्चाप्ययश्च ह । भूतभव्यभवन्नाथः केशवः केशिसूदनः ।।"}, {"c": "2.30", "n": "12", "i": 8246, "v": "प्राकारः सर्ववृष्णीनामापत्स्वभयदोऽरिहा । बलाधिकारे निक्षिप्य संहत्यानकदुन्दुभिम् ।।"}, {"c": "2.30", "n": "13", "i": 8247, "v": "उच्चावचमुपादाय धर्मराजाय माधवः । धनौघं पुरुषव्याघ्रो बलेन महता वृतः ।।"}, {"c": "2.30", "n": "14", "i": 8248, "v": "तं धनौघमपर्यन्तं रत्नसागरमक्षयम् । नादयन्रथघोषेण प्रविवेश पुरोत्तमम् ।।"}, {"c": "2.30", "n": "15", "i": 8249, "v": "असूर्यमिव सूर्येण निवातमिव वायुना । कृष्णेन समुपेतेन जहृषे भारतं पुरम् ।।"}, {"c": "2.30", "n": "16", "i": 8250, "v": "तं मुदाभिसमागम्य सत्कृत्य च यथाविधि । संपृष्ट्वा कुशलं चैव सुखासीनं युधिष्ठिरः ।।"}, {"c": "2.30", "n": "17", "i": 8251, "v": "धौम्यद्वैपायनमुखैरृत्विग्भिः पुरुषर्षभः । भीमार्जुनयमैश्चापि सहितः कृष्णमब्रवीत् ।।"}, {"c": "2.30", "n": "18", "i": 8252, "v": "त्वत्कृते पृथिवी सर्वा मद्वशे कृष्ण वर्तते । धनं च बहु वार्ष्णेय त्वत्प्रसादादुपार्जितम् ।।"}, {"c": "2.30", "n": "19", "i": 8253, "v": "सोऽहमिच्छामि तत्सर्वं विधिवद्देवकीसुत । उपयोक्तुं द्विजाग्र्येषु हव्यवाहे च माधव ।।"}, {"c": "2.30", "n": "20", "i": 8254, "v": "तदहं यष्टुमिच्छामि दाशार्ह सहितस्त्वया । अनुजैश्च महाबाहो तन्मानुज्ञातुमर्हसि ।।"}, {"c": "2.30", "n": "21", "i": 8255, "v": "स दीक्षापय गोविन्द त्वमात्मानं महाभुज । त्वयीष्टवति दाशार्ह विपाप्मा भविता ह्यहम् ।।"}, {"c": "2.30", "n": "22", "i": 8256, "v": "मां वाप्यभ्यनुजानीहि सहैभिरनुजैर्विभो । अनुज्ञातस्त्वया कृष्ण प्राप्नुयां क्रतुमुत्तमम् ।।"}, {"c": "2.30", "n": "23", "i": 8257, "v": "तं कृष्णः प्रत्युवाचेदं बहूक्त्वा गुणविस्तरम् । त्वमेव राजशार्दूल सम्राडर्हो महाक्रतुम् । संप्राप्नुहि त्वया प्राप्ते कृतकृत्यास्ततो वयम् ।।"}, {"c": "2.30", "n": "24", "i": 8258, "v": "यजस्वाभीप्सितं यज्ञं मयि श्रेयस्यवस्थिते । नियुङ्क्ष्व चापि मां कृत्ये सर्वं कर्तास्मि ते वचः ।।"}, {"c": "2.30", "t": "युधिष्ठिर उवाच ।"}, {"c": "2.30", "n": "25", "i": 8259, "v": "सफलः कृष्ण संकल्पः सिद्धिश्च नियता मम । यस्य मे त्वं हृषीकेश यथेप्सितमुपस्थितः ।।"}, {"c": "2.30", "t": "वैशंपायन उवाच ।"}, {"c": "2.30", "n": "26", "i": 8260, "v": "अनुज्ञातस्तु कृष्णेन पाण्डवो भ्रातृभिः सह । ईहितुं राजसूयाय साधनान्युपचक्रमे ।।"}, {"c": "2.30", "n": "27", "i": 8261, "v": "तत आज्ञापयामास पाण्डवोऽरिनिबर्हणः । सहदेवं युधां श्रेष्ठं मन्त्रिणश्चैव सर्वशः ।।"}, {"c": "2.30", "n": "28", "i": 8262, "v": "अस्मिन्क्रतौ यथोक्तानि यज्ञाङ्गानि द्विजातिभिः । तथोपकरणं सर्वं मङ्गलानि च सर्वशः ।।"}, {"c": "2.30", "n": "29", "i": 8263, "v": "अधियज्ञांश्च संभारान्धौम्योक्तान्क्षिप्रमेव हि । समानयन्तु पुरुषा यथायोगं यथाक्रमम् ।।"}, {"c": "2.30", "n": "30", "i": 8264, "v": "इन्द्रसेनो विशोकश्च पूरुश्चार्जुनसारथिः । अन्नाद्याहरणे युक्ताः सन्तु मत्प्रियकाम्यया ।।"}, {"c": "2.30", "n": "31", "i": 8265, "v": "सर्वकामाश्च कार्यन्तां रसगन्धसमन्विताः । मनोहराः प्रीतिकरा द्विजानां कुरुसत्तम ।।"}, {"c": "2.30", "n": "32", "i": 8266, "v": "तद्वाक्यसमकालं तु कृतं सर्वमवेदयत् । सहदेवो युधां श्रेष्ठो धर्मराजे महात्मनि ।।"}, {"c": "2.30", "n": "33", "i": 8267, "v": "ततो द्वैपायनो राजन्नृत्विजः समुपानयत् । वेदानिव महाभागान्साक्षान्मूर्तिमतो द्विजान् ।।"}, {"c": "2.30", "n": "34", "i": 8268, "v": "स्वयं ब्रह्मत्वमकरोत्तस्य सत्यवतीसुतः । धनंजयानामृषभः सुसामा सामगोऽभवत् ।।"}, {"c": "2.30", "n": "35", "i": 8269, "v": "याज्ञवल्क्यो बभूवाथ ब्रह्मिष्ठोऽध्वर्युसत्तमः । पैलो होता वसोः पुत्रो धौम्येन सहितोऽभवत् ।।"}, {"c": "2.30", "n": "36", "i": 8270, "v": "एतेषां शिष्यवर्गाश्च पुत्राश्च भरतर्षभ । बभूवुर्होत्रगाः सर्वे वेदवेदाङ्गपारगाः ।।"}, {"c": "2.30", "n": "37", "i": 8271, "v": "ते वाचयित्वा पुण्याहमीहयित्वा च तं विधिम् । शास्त्रोक्तं योजयामासुस्तद्देवयजनं महत् ।।"}, {"c": "2.30", "n": "38", "i": 8272, "v": "तत्र चक्रुरनुज्ञाताः शरणान्युत शिल्पिनः । रत्नवन्ति विशालानि वेश्मानीव दिवौकसाम् ।।"}, {"c": "2.30", "n": "39", "i": 8273, "v": "तत आज्ञापयामास स राजा राजसत्तमः । सहदेवं तदा सद्यो मन्त्रिणं कुरुसत्तमः ।।"}, {"c": "2.30", "n": "40", "i": 8274, "v": "आमन्त्रणार्थं दूतांस्त्वं प्रेषयस्वाशुगान्द्रुतम् । उपश्रुत्य वचो राज्ञः स दूतान्प्राहिणोत्तदा ।।"}, {"c": "2.30", "n": "41", "i": 8275, "v": "आमन्त्रयध्वं राष्ट्रेषु ब्राह्मणान्भूमिपानपि । विशश्च मान्याञ्शूद्रांश्च सर्वानानयतेति च ।।"}, {"c": "2.30", "n": "42", "i": 8276, "v": "ते सर्वान्पृथिवीपालान्पाण्डवेयस्य शासनात् । आमन्त्रयां बभूवुश्च प्रेषयामास चापरान् ।।"}, {"c": "2.30", "n": "43", "i": 8277, "v": "ततस्ते तु यथाकालं कुन्तीपुत्रं युधिष्ठिरम् । दीक्षयां चक्रिरे विप्रा राजसूयाय भारत ।।"}, {"c": "2.30", "n": "44", "i": 8278, "v": "दीक्षितः स तु धर्मात्मा धर्मराजो युधिष्ठिरः । जगाम यज्ञायतनं वृतो विप्रैः सहस्रशः ।।"}, {"c": "2.30", "n": "45", "i": 8279, "v": "भ्रातृभिर्ज्ञातिभिश्चैव सुहृद्भिः सचिवैस्तथा । क्षत्रियैश्च मनुष्येन्द्र नानादेशसमागतैः । अमात्यैश्च नृपश्रेष्ठो धर्मो विग्रहवानिव ।।"}, {"c": "2.30", "n": "46", "i": 8280, "v": "आजग्मुर्ब्राह्मणास्तत्र विषयेभ्यस्ततस्ततः । सर्वविद्यासु निष्णाता वेदवेदाङ्गपारगाः ।।"}, {"c": "2.30", "n": "47", "i": 8281, "v": "तेषामावसथांश्चक्रुर्धर्मराजस्य शासनात् । बह्वन्नाञ्शयनैर्युक्तान्सगणानां पृथक्पृथक् । सर्वर्तुगुणसंपन्नाञ्शिल्पिनोऽथ सहस्रशः ।।"}, {"c": "2.30", "n": "48", "i": 8282, "v": "तेषु ते न्यवसन्राजन्ब्राह्मणा भृशसत्कृताः । कथयन्तः कथा बह्वीः पश्यन्तो नटनर्तकान् ।।"}, {"c": "2.30", "n": "49", "i": 8283, "v": "भुञ्जतां चैव विप्राणां वदतां च महास्वनः । अनिशं श्रूयते स्मात्र मुदितानां महात्मनाम् ।।"}, {"c": "2.30", "n": "50", "i": 8284, "v": "दीयतां दीयतामेषां भुज्यतां भुज्यतामिति । एवंप्रकाराः संजल्पाः श्रूयन्ते स्मात्र नित्यशः ।।"}, {"c": "2.30", "n": "51", "i": 8285, "v": "गवां शतसहस्राणि शयनानां च भारत । रुक्मस्य योषितां चैव धर्मराजः पृथग्ददौ ।।"}, {"c": "2.30", "n": "52", "i": 8286, "v": "प्रावर्ततैवं यज्ञः स पाण्डवस्य महात्मनः । पृथिव्यामेकवीरस्य शक्रस्येव त्रिविष्टपे ।।"}, {"c": "2.30", "n": "53", "i": 8287, "v": "ततो युधिष्ठिरो राजा प्रेषयामास पाण्डवम् । नकुलं हास्तिनपुरं भीष्माय भरतर्षभ ।।"}, {"c": "2.30", "n": "54", "i": 8288, "v": "द्रोणाय धृतराष्ट्राय विदुराय कृपाय च । भ्रातॄणां चैव सर्वेषां येऽनुरक्ता युधिष्ठिरे ।।"}, {"c": "2.31", "t": "वैशंपायन उवाच ।"}, {"c": "2.31", "n": "1", "i": 8289, "v": "स गत्वा हास्तिनपुरं नकुलः समितिंजयः । भीष्ममामन्त्रयामास धृतराष्ट्रं च पाण्डवः ।।"}, {"c": "2.31", "n": "2", "i": 8290, "v": "प्रययुः प्रीतमनसो यज्ञं ब्रह्मपुरःसराः । संश्रुत्य धर्मराजस्य यज्ञं यज्ञविदस्तदा ।।"}, {"c": "2.31", "n": "3", "i": 8291, "v": "अन्ये च शतशस्तुष्टैर्मनोभिर्मनुजर्षभ । द्रष्टुकामाः सभां चैव धर्मराजं च पाण्डवम् ।।"}, {"c": "2.31", "n": "4", "i": 8292, "v": "दिग्भ्यः सर्वे समापेतुः पार्थिवास्तत्र भारत । समुपादाय रत्नानि विविधानि महान्ति च ।।"}, {"c": "2.31", "n": "5", "i": 8293, "v": "धृतराष्ट्रश्च भीष्मश्च विदुरश्च महामतिः । दुर्योधनपुरोगाश्च भ्रातरः सर्व एव ते ।।"}, {"c": "2.31", "n": "6", "i": 8294, "v": "सत्कृत्यामन्त्रिताः सर्वे आचार्यप्रमुखा नृपाः । गान्धारराजः सुबलः शकुनिश्च महाबलः ।।"}, {"c": "2.31", "n": "7", "i": 8295, "v": "अचलो वृषकश्चैव कर्णश्च रथिनां वरः । ऋतः शल्यो मद्रराजो बाह्लिकश्च महारथः ।।"}, {"c": "2.31", "n": "8", "i": 8296, "v": "सोमदत्तोऽथ कौरव्यो भूरिर्भूरिश्रवाः शलः । अश्वत्थामा कृपो द्रोणः सैन्धवश्च जयद्रथः ।।"}, {"c": "2.31", "n": "9", "i": 8297, "v": "यज्ञसेनः सपुत्रश्च शाल्वश्च वसुधाधिपः । प्राग्ज्योतिषश्च नृपतिर्भगदत्तो महायशाः ।।"}, {"c": "2.31", "n": "10", "i": 8298, "v": "सह सर्वैस्तथा म्लेच्छैः सागरानूपवासिभिः । पार्वतीयाश्च राजानो राजा चैव बृहद्बलः ।।"}, {"c": "2.31", "n": "11", "i": 8299, "v": "पौण्ड्रको वासुदेवश्च वङ्गः कालिङ्गकस्तथा । आकर्षः कुन्तलश्चैव वानवास्यान्ध्रकास्तथा ।।"}, {"c": "2.31", "n": "12", "i": 8300, "v": "द्रविडाः सिंहलाश्चैव राजा काश्मीरकस्तथा । कुन्तिभोजो महातेजाः सुह्मश्च सुमहाबलः ।।"}, {"c": "2.31", "n": "13", "i": 8301, "v": "बाह्लिकाश्चापरे शूरा राजानः सर्व एव ते । विराटः सह पुत्रैश्च माचेल्लश्च महारथः । राजानो राजपुत्राश्च नानाजनपदेश्वराः ।।"}, {"c": "2.31", "n": "14", "i": 8302, "v": "शिशुपालो महावीर्यः सह पुत्रेण भारत । आगच्छत्पाण्डवेयस्य यज्ञं संग्रामदुर्मदः ।।"}, {"c": "2.31", "n": "15", "i": 8303, "v": "रामश्चैवानिरुद्धश्च बभ्रुश्च सहसारणः । गदप्रद्युम्नसाम्बाश्च चारुदेष्णश्च वीर्यवान् ।।"}, {"c": "2.31", "n": "16", "i": 8304, "v": "उल्मुको निशठश्चैव वीरः प्राद्युम्निरेव च । वृष्णयो निखिलेनान्ये समाजग्मुर्महारथाः ।।"}, {"c": "2.31", "n": "17", "i": 8305, "v": "एते चान्ये च बहवो राजानो मध्यदेशजाः । आजग्मुः पाण्डुपुत्रस्य राजसूयं महाक्रतुम् ।।"}, {"c": "2.31", "n": "18", "i": 8306, "v": "ददुस्तेषामावसथान्धर्मराजस्य शासनात् । बहुकक्ष्यान्वितान्राजन्दीर्घिकावृक्षशोभितान् ।।"}, {"c": "2.31", "n": "19", "i": 8307, "v": "तथा धर्मात्मजस्तेषां चक्रे पूजामनुत्तमाम् । सत्कृताश्च यथोद्दिष्टाञ्जग्मुरावसथान्नृपाः ।।"}, {"c": "2.31", "n": "20", "i": 8308, "v": "कैलासशिखरप्रख्यान्मनोज्ञान्द्रव्यभूषितान् । सर्वतः संवृतानुच्चैः प्राकारैः सुकृतैः सितैः ।।"}, {"c": "2.31", "n": "21", "i": 8309, "v": "सुवर्णजालसंवीतान्मणिकुट्टिमशोभितान् । सुखारोहणसोपानान्महासनपरिच्छदान् ।।"}, {"c": "2.31", "n": "22", "i": 8310, "v": "स्रग्दामसमवच्छन्नानुत्तमागुरुगन्धिनः । हंसांशुवर्णसदृशानायोजनसुदर्शनान् ।।"}, {"c": "2.31", "n": "23", "i": 8311, "v": "असंबाधान्समद्वारान्युतानुच्चावचैर्गुणैः । बहुधातुपिनद्धाङ्गान्हिमवच्छिखरानिव ।।"}, {"c": "2.31", "n": "24", "i": 8312, "v": "विश्रान्तास्ते ततोऽपश्यन्भूमिपा भूरिदक्षिणम् । वृतं सदस्यैर्बहुभिर्धर्मराजं युधिष्ठिरम् ।।"}, {"c": "2.31", "n": "25", "i": 8313, "v": "तत्सदः पार्थिवैः कीर्णं ब्राह्मणैश्च महात्मभिः । भ्राजते स्म तदा राजन्नाकपृष्ठमिवामरैः ।।"}, {"c": "2.32", "t": "वैशंपायन उवाच ।"}, {"c": "2.32", "n": "1", "i": 8314, "v": "पितामहं गुरुं चैव प्रत्युद्गम्य युधिष्ठिरः । अभिवाद्य ततो राजन्निदं वचनमब्रवीत् । भीष्मं द्रोणं कृपं द्रौणिं दुर्योधनविविंशती ।।"}, {"c": "2.32", "n": "2", "i": 8315, "v": "अस्मिन्यज्ञे भवन्तो मामनुगृह्णन्तु सर्वशः । इदं वः स्वमहं चैव यदिहास्ति धनं मम । प्रीणयन्तु भवन्तो मां यथेष्टमनियन्त्रिताः ।।"}, {"c": "2.32", "n": "3", "i": 8316, "v": "एवमुक्त्वा स तान्सर्वान्दीक्षितः पाण्डवाग्रजः । युयोज ह यथायोगमधिकारेष्वनन्तरम् ।।"}, {"c": "2.32", "n": "4", "i": 8317, "v": "भक्ष्यभोज्याधिकारेषु दुःशासनमयोजयत् । परिग्रहे ब्राह्मणानामश्वत्थामानमुक्तवान् ।।"}, {"c": "2.32", "n": "5", "i": 8318, "v": "राज्ञां तु प्रतिपूजार्थं संजयं संन्ययोजयत् । कृताकृतपरिज्ञाने भीष्मद्रोणौ महामती ।।"}, {"c": "2.32", "n": "6", "i": 8319, "v": "हिरण्यस्य सुवर्णस्य रत्नानां चान्ववेक्षणे । दक्षिणानां च वै दाने कृपं राजा न्ययोजयत् । तथान्यान्पुरुषव्याघ्रांस्तस्मिंस्तस्मिन्न्ययोजयत् ।।"}, {"c": "2.32", "n": "7", "i": 8320, "v": "बाह्लिको धृतराष्ट्रश्च सोमदत्तो जयद्रथः । नकुलेन समानीताः स्वामिवत्तत्र रेमिरे ।।"}, {"c": "2.32", "n": "8", "i": 8321, "v": "क्षत्ता व्ययकरस्त्वासीद्विदुरः सर्वधर्मवित् । दुर्योधनस्त्वर्हणानि प्रतिजग्राह सर्वशः ।।"}, {"c": "2.32", "n": "9", "i": 8322, "v": "सर्वलोकः समावृत्तः पिप्रीषुः फलमुत्तमम् । द्रष्टुकामः सभां चैव धर्मराजं च पाण्डवम् ।।"}, {"c": "2.32", "n": "10", "i": 8323, "v": "न कश्चिदाहरत्तत्र सहस्रावरमर्हणम् । रत्नैश्च बहुभिस्तत्र धर्मराजमवर्धयन् ।।"}, {"c": "2.32", "n": "11", "i": 8324, "v": "कथं नु मम कौरव्यो रत्नदानैः समाप्नुयात् । यज्ञमित्येव राजानः स्पर्धमाना ददुर्धनम् ।।"}, {"c": "2.32", "n": "12", "i": 8325, "v": "भवनैः सविमानाग्रैः सोदर्कैर्बलसंवृतैः । लोकराजविमानैश्च ब्राह्मणावसथैः सह ।।"}, {"c": "2.32", "n": "13", "i": 8326, "v": "कृतैरावसथैर्दिव्यैर्विमानप्रतिमैस्तथा । विचित्रै रत्नवद्भिश्च ऋद्ध्या परमया युतैः ।।"}, {"c": "2.32", "n": "14", "i": 8327, "v": "राजभिश्च समावृत्तैरतीवश्रीसमृद्धिभिः । अशोभत सदो राजन्कौन्तेयस्य महात्मनः ।।"}, {"c": "2.32", "n": "15", "i": 8328, "v": "ऋद्ध्या च वरुणं देवं स्पर्धमानो युधिष्ठिरः । षडग्निनाथ यज्ञेन सोऽयजद्दक्षिणावता । सर्वाञ्जनान्सर्वकामैः समृद्धैः समतर्पयत् ।।"}, {"c": "2.32", "n": "16", "i": 8329, "v": "अन्नवान्बहुभक्ष्यश्च भुक्तवज्जनसंवृतः । रत्नोपहारकर्मण्यो बभूव स समागमः ।।"}, {"c": "2.32", "n": "17", "i": 8330, "v": "इडाज्यहोमाहुतिभिर्मन्त्रशिक्षासमन्वितैः । तस्मिन्हि ततृपुर्देवास्तते यज्ञे महर्षिभिः ।।"}, {"c": "2.32", "n": "18", "i": 8331, "v": "यथा देवास्तथा विप्रा दक्षिणान्नमहाधनैः । ततृपुः सर्ववर्णाश्च तस्मिन्यज्ञे मुदान्विताः ।।"}, {"c": "2.33", "t": "वैशंपायन उवाच ।"}, {"c": "2.33", "n": "1", "i": 8332, "v": "ततोऽभिषेचनीयेऽह्नि ब्राह्मणा राजभिः सह । अन्तर्वेदीं प्रविविशुः सत्कारार्थं महर्षयः ।।"}, {"c": "2.33", "n": "2", "i": 8333, "v": "नारदप्रमुखास्तस्यामन्तर्वेद्यां महात्मनः । समासीनाः शुशुभिरे सह राजर्षिभिस्तदा ।।"}, {"c": "2.33", "n": "3", "i": 8334, "v": "समेता ब्रह्मभवने देवा देवर्षयो यथा । कर्मान्तरमुपासन्तो जजल्पुरमितौजसः ।।"}, {"c": "2.33", "n": "4", "i": 8335, "v": "इदमेवं न चाप्येवमेवमेतन्न चान्यथा । इत्यूचुर्बहवस्तत्र वितण्डानाः परस्परम् ।।"}, {"c": "2.33", "n": "5", "i": 8336, "v": "कृशानर्थांस्तथा केचिदकृशांस्तत्र कुर्वते । अकृशांश्च कृशांश्चक्रुर्हेतुभिः शास्त्रनिश्चितैः ।।"}, {"c": "2.33", "n": "6", "i": 8337, "v": "तत्र मेधाविनः केचिदर्थमन्यैः प्रपूरितम् । विचिक्षिपुर्यथा श्येना नभोगतमिवामिषम् ।।"}, {"c": "2.33", "n": "7", "i": 8338, "v": "केचिद्धर्मार्थसंयुक्ताः कथास्तत्र महाव्रताः । रेमिरे कथयन्तश्च सर्ववेदविदां वराः ।।"}, {"c": "2.33", "n": "8", "i": 8339, "v": "सा वेदिर्वेदसंपन्नैर्देवद्विजमहर्षिभिः । आबभासे समाकीर्णा नक्षत्रैर्द्यौरिवामला ।।"}, {"c": "2.33", "n": "9", "i": 8340, "v": "न तस्यां संनिधौ शूद्रः कश्चिदासीन्न चाव्रतः । अन्तर्वेद्यां तदा राजन्युधिष्ठिरनिवेशने ।।"}, {"c": "2.33", "n": "10", "i": 8341, "v": "तां तु लक्ष्मीवतो लक्ष्मीं तदा यज्ञविधानजाम् । तुतोष नारदः पश्यन्धर्मराजस्य धीमतः ।।"}, {"c": "2.33", "n": "11", "i": 8342, "v": "अथ चिन्तां समापेदे स मुनिर्मनुजाधिप । नारदस्तं तदा पश्यन्सर्वक्षत्रसमागमम् ।।"}, {"c": "2.33", "n": "12", "i": 8343, "v": "सस्मार च पुरावृत्तां कथां तां भरतर्षभ । अंशावतरणे यासौ ब्रह्मणो भवनेऽभवत् ।।"}, {"c": "2.33", "n": "13", "i": 8344, "v": "देवानां संगमं तं तु विज्ञाय कुरुनन्दन । नारदः पुण्डरीकाक्षं सस्मार मनसा हरिम् ।।"}, {"c": "2.33", "n": "14", "i": 8345, "v": "साक्षात्स विबुधारिघ्नः क्षत्रे नारायणो विभुः । प्रतिज्ञां पालयन्धीमाञ्जातः परपुरंजयः ।।"}, {"c": "2.33", "n": "15", "i": 8346, "v": "संदिदेश पुरा योऽसौ विबुधान्भूतकृत्स्वयम् । अन्योन्यमभिनिघ्नन्तः पुनर्लोकानवाप्स्यथ ।।"}, {"c": "2.33", "n": "16", "i": 8347, "v": "इति नारायणः शंभुर्भगवाञ्जगतः प्रभुः । आदिश्य विबुधान्सर्वानजायत यदुक्षये ।।"}, {"c": "2.33", "n": "17", "i": 8348, "v": "क्षितावन्धकवृष्णीनां वंशे वंशभृतां वरः । परया शुशुभे लक्ष्म्या नक्षत्राणामिवोडुराट् ।।"}, {"c": "2.33", "n": "18", "i": 8349, "v": "यस्य बाहुबलं सेन्द्राः सुराः सर्व उपासते । सोऽयं मानुषवन्नाम हरिरास्तेऽरिमर्दनः ।।"}, {"c": "2.33", "n": "19", "i": 8350, "v": "अहो बत महद्भूतं स्वयंभूर्यदिदं स्वयम् । आदास्यति पुनः क्षत्रमेवं बलसमन्वितम् ।।"}, {"c": "2.33", "n": "20", "i": 8351, "v": "इत्येतां नारदश्चिन्तां चिन्तयामास धर्मवित् । हरिं नारायणं ज्ञात्वा यज्ञैरीड्यं तमीश्वरम् ।।"}, {"c": "2.33", "n": "21", "i": 8352, "v": "तस्मिन्धर्मविदां श्रेष्ठो धर्मराजस्य धीमतः । महाध्वरे महाबुद्धिस्तस्थौ स बहुमानतः ।।"}, {"c": "2.33", "n": "22", "i": 8353, "v": "ततो भीष्मोऽब्रवीद्राजन्धर्मराजं युधिष्ठिरम् । क्रियतामर्हणं राज्ञां यथार्हमिति भारत ।।"}, {"c": "2.33", "n": "23", "i": 8354, "v": "आचार्यमृत्विजं चैव संयुक्तं च युधिष्ठिर । स्नातकं च प्रियं चाहुः षडर्घ्यार्हान्नृपं तथा ।।"}, {"c": "2.33", "n": "24", "i": 8355, "v": "एतानर्हानभिगतानाहुः संवत्सरोषितान् । त इमे कालपूगस्य महतोऽस्मानुपागताः ।।"}, {"c": "2.33", "n": "25", "i": 8356, "v": "एषामेकैकशो राजन्नर्घ्यमानीयतामिति । अथ चैषां वरिष्ठाय समर्थायोपनीयताम् ।।"}, {"c": "2.33", "t": "युधिष्ठिर उवाच ।"}, {"c": "2.33", "n": "26", "i": 8357, "v": "कस्मै भवान्मन्यतेऽर्घमेकस्मै कुरुनन्दन । उपनीयमानं युक्तं च तन्मे ब्रूहि पितामह ।।"}, {"c": "2.33", "t": "वैशंपायन उवाच ।"}, {"c": "2.33", "n": "27", "i": 8358, "v": "ततो भीष्मः शांतनवो बुद्ध्या निश्चित्य भारत । वार्ष्णेयं मन्यते कृष्णमर्हणीयतमं भुवि ।।"}, {"c": "2.33", "n": "28", "i": 8359, "v": "एष ह्येषां समेतानां तेजोबलपराक्रमैः । मध्ये तपन्निवाभाति ज्योतिषामिव भास्करः ।।"}, {"c": "2.33", "n": "29", "i": 8360, "v": "असूर्यमिव सूर्येण निवातमिव वायुना । भासितं ह्लादितं चैव कृष्णेनेदं सदो हि नः ।।"}, {"c": "2.33", "n": "30", "i": 8361, "v": "तस्मै भीष्माभ्यनुज्ञातः सहदेवः प्रतापवान् । उपजह्रेऽथ विधिवद्वार्ष्णेयायार्घ्यमुत्तमम् ।।"}, {"c": "2.33", "n": "31", "i": 8362, "v": "प्रतिजग्राह तत्कृष्णः शास्त्रदृष्टेन कर्मणा । शिशुपालस्तु तां पूजां वासुदेवे न चक्षमे ।।"}, {"c": "2.33", "n": "32", "i": 8363, "v": "स उपालभ्य भीष्मं च धर्मराजं च संसदि । अपाक्षिपद्वासुदेवं चेदिराजो महाबलः ।।"}, {"c": "2.34", "t": "शिशुपाल उवाच ।"}, {"c": "2.34", "n": "1", "i": 8364, "v": "नायमर्हति वार्ष्णेयस्तिष्ठत्स्विह महात्मसु । महीपतिषु कौरव्य राजवत्पार्थिवार्हणम् ।।"}, {"c": "2.34", "n": "2", "i": 8365, "v": "नायं युक्तः समाचारः पाण्डवेषु महात्मसु । यत्कामात्पुण्डरीकाक्षं पाण्डवार्चितवानसि ।।"}, {"c": "2.34", "n": "3", "i": 8366, "v": "बाला यूयं न जानीध्वं धर्मः सूक्ष्मो हि पाण्डवाः । अयं तत्राभ्यतिक्रान्त आपगेयोऽल्पदर्शनः ।।"}, {"c": "2.34", "n": "4", "i": 8367, "v": "त्वादृशो धर्मयुक्तो हि कुर्वाणः प्रियकाम्यया । भवत्यभ्यधिकं भीष्मो लोकेष्ववमतः सताम् ।।"}, {"c": "2.34", "n": "5", "i": 8368, "v": "कथं ह्यराजा दाशार्हो मध्ये सर्वमहीक्षिताम् । अर्हणामर्हति तथा यथा युष्माभिरर्चितः ।।"}, {"c": "2.34", "n": "6", "i": 8369, "v": "अथ वा मन्यसे कृष्णं स्थविरं भरतर्षभ । वसुदेवे स्थिते वृद्धे कथमर्हति तत्सुतः ।।"}, {"c": "2.34", "n": "7", "i": 8370, "v": "अथ वा वासुदेवोऽपि प्रियकामोऽनुवृत्तवान् । द्रुपदे तिष्ठति कथं माधवोऽर्हति पूजनम् ।।"}, {"c": "2.34", "n": "8", "i": 8371, "v": "आचार्यं मन्यसे कृष्णमथ वा कुरुपुंगव । द्रोणे तिष्ठति वार्ष्णेयं कस्मादर्चितवानसि ।।"}, {"c": "2.34", "n": "9", "i": 8372, "v": "ऋत्विजं मन्यसे कृष्णमथ वा कुरुनन्दन । द्वैपायने स्थिते विप्रे कथं कृष्णोऽर्चितस्त्वया ।।"}, {"c": "2.34", "n": "10", "i": 8373, "v": "नैव ऋत्विङ्न चाचार्यो न राजा मधुसूदनः । अर्चितश्च कुरुश्रेष्ठ किमन्यत्प्रियकाम्यया ।।"}, {"c": "2.34", "n": "11", "i": 8374, "v": "अथ वाप्यर्चनीयोऽयं युष्माकं मधुसूदनः । किं राजभिरिहानीतैरवमानाय भारत ।।"}, {"c": "2.34", "n": "12", "i": 8375, "v": "वयं तु न भयादस्य कौन्तेयस्य महात्मनः । प्रयच्छामः करान्सर्वे न लोभान्न च सान्त्वनात् ।।"}, {"c": "2.34", "n": "13", "i": 8376, "v": "अस्य धर्मप्रवृत्तस्य पार्थिवत्वं चिकीर्षतः । करानस्मै प्रयच्छामः सोऽयमस्मान्न मन्यते ।।"}, {"c": "2.34", "n": "14", "i": 8377, "v": "किमन्यदवमानाद्धि यदिमं राजसंसदि । अप्राप्तलक्षणं कृष्णमर्घ्येणार्चितवानसि ।।"}, {"c": "2.34", "n": "15", "i": 8378, "v": "अकस्माद्धर्मपुत्रस्य धर्मात्मेति यशो गतम् । को हि धर्मच्युते पूजामेवं युक्तां प्रयोजयेत् । योऽयं वृष्णिकुले जातो राजानं हतवान्पुरा ।।"}, {"c": "2.34", "n": "16", "i": 8379, "v": "अद्य धर्मात्मता चैव व्यपकृष्टा युधिष्ठिरात् । कृपणत्वं निविष्टं च कृष्णेऽर्घ्यस्य निवेदनात् ।।"}, {"c": "2.34", "n": "17", "i": 8380, "v": "यदि भीताश्च कौन्तेयाः कृपणाश्च तपस्विनः । ननु त्वयापि बोद्धव्यं यां पूजां माधवोऽर्हति ।।"}, {"c": "2.34", "n": "18", "i": 8381, "v": "अथ वा कृपणैरेतामुपनीतां जनार्दन । पूजामनर्हः कस्मात्त्वमभ्यनुज्ञातवानसि ।।"}, {"c": "2.34", "n": "19", "i": 8382, "v": "अयुक्तामात्मनः पूजां त्वं पुनर्बहु मन्यसे । हविषः प्राप्य निष्यन्दं प्राशितुं श्वेव निर्जने ।।"}, {"c": "2.34", "n": "20", "i": 8383, "v": "न त्वयं पार्थिवेन्द्राणामवमानः प्रयुज्यते । त्वामेव कुरवो व्यक्तं प्रलम्भन्ते जनार्दन ।।"}, {"c": "2.34", "n": "21", "i": 8384, "v": "क्लीबे दारक्रिया यादृगन्धे वा रूपदर्शनम् । अराज्ञो राजवत्पूजा तथा ते मधुसूदन ।।"}, {"c": "2.34", "n": "22", "i": 8385, "v": "दृष्टो युधिष्ठिरो राजा दृष्टो भीष्मश्च यादृशः । वासुदेवोऽप्ययं दृष्टः सर्वमेतद्यथातथम् ।।"}, {"c": "2.34", "n": "23", "i": 8386, "v": "इत्युक्त्वा शिशुपालस्तानुत्थाय परमासनात् । निर्ययौ सदसस्तस्मात्सहितो राजभिस्तदा ।।"}, {"c": "2.35", "t": "वैशंपायन उवाच ।"}, {"c": "2.35", "n": "1", "i": 8387, "v": "ततो युधिष्ठिरो राजा शिशुपालमुपाद्रवत् । उवाच चैनं मधुरं सान्त्वपूर्वमिदं वचः ।।"}, {"c": "2.35", "n": "2", "i": 8388, "v": "नेदं युक्तं महीपाल यादृशं वै त्वमुक्तवान् । अधर्मश्च परो राजन्पारुष्यं च निरर्थकम् ।।"}, {"c": "2.35", "n": "3", "i": 8389, "v": "न हि धर्मं परं जातु नावबुध्येत पार्थिव । भीष्मः शांतनवस्त्वेनं मावमंस्था अतोऽन्यथा ।।"}, {"c": "2.35", "n": "4", "i": 8390, "v": "पश्य चेमान्महीपालांस्त्वत्तो वृद्धतमान्बहून् । मृष्यन्ते चार्हणां कृष्णे तद्वत्त्वं क्षन्तुमर्हसि ।।"}, {"c": "2.35", "n": "5", "i": 8391, "v": "वेद तत्त्वेन कृष्णं हि भीष्मश्चेदिपते भृशम् । न ह्येनं त्वं तथा वेत्थ यथैनं वेद कौरवः ।।"}, {"c": "2.35", "t": "भीष्म उवाच ।"}, {"c": "2.35", "n": "6", "i": 8392, "v": "नास्मा अनुनयो देयो नायमर्हति सान्त्वनम् । लोकवृद्धतमे कृष्णे योऽर्हणां नानुमन्यते ।।"}, {"c": "2.35", "n": "7", "i": 8393, "v": "क्षत्रियः क्षत्रियं जित्वा रणे रणकृतां वरः । यो मुञ्चति वशे कृत्वा गुरुर्भवति तस्य सः ।।"}, {"c": "2.35", "n": "8", "i": 8394, "v": "अस्यां च समितौ राज्ञामेकमप्यजितं युधि । न पश्यामि महीपालं सात्वतीपुत्रतेजसा ।।"}, {"c": "2.35", "n": "9", "i": 8395, "v": "न हि केवलमस्माकमयमर्च्यतमोऽच्युतः । त्रयाणामपि लोकानामर्चनीयो जनार्दनः ।।"}, {"c": "2.35", "n": "10", "i": 8396, "v": "कृष्णेन हि जिता युद्धे बहवः क्षत्रियर्षभाः । जगत्सर्वं च वार्ष्णेये निखिलेन प्रतिष्ठितम् ।।"}, {"c": "2.35", "n": "11", "i": 8397, "v": "तस्मात्सत्स्वपि वृद्धेषु कृष्णमर्चाम नेतरान् । एवं वक्तुं न चार्हस्त्वं मा भूत्ते बुद्धिरीदृशी ।।"}, {"c": "2.35", "n": "12", "i": 8398, "v": "ज्ञानवृद्धा मया राजन्बहवः पर्युपासिताः । तेषां कथयतां शौरेरहं गुणवतो गुणान् । समागतानामश्रौषं बहून्बहुमतान्सताम् ।।"}, {"c": "2.35", "n": "13", "i": 8399, "v": "कर्माण्यपि च यान्यस्य जन्मप्रभृति धीमतः । बहुशः कथ्यमानानि नरैर्भूयः श्रुतानि मे ।।"}, {"c": "2.35", "n": "14", "i": 8400, "v": "न केवलं वयं कामाच्चेदिराज जनार्दनम् । न संबन्धं पुरस्कृत्य कृतार्थं वा कथंचन ।।"}, {"c": "2.35", "n": "15", "i": 8401, "v": "अर्चामहेऽर्चितं सद्भिर्भुवि भौमसुखावहम् । यशः शौर्यं जयं चास्य विज्ञायार्चां प्रयुज्महे ।।"}, {"c": "2.35", "n": "16", "i": 8402, "v": "न हि कश्चिदिहास्माभिः सुबालोऽप्यपरीक्षितः । गुणैर्वृद्धानतिक्रम्य हरिरर्च्यतमो मतः ।।"}, {"c": "2.35", "n": "17", "i": 8403, "v": "ज्ञानवृद्धो द्विजातीनां क्षत्रियाणां बलाधिकः । पूज्ये ताविह गोविन्दे हेतू द्वावपि संस्थितौ ।।"}, {"c": "2.35", "n": "18", "i": 8404, "v": "वेदवेदाङ्गविज्ञानं बलं चाप्यमितं तथा । नृणां हि लोके कस्यास्ति विशिष्टं केशवादृते ।।"}, {"c": "2.35", "n": "19", "i": 8405, "v": "दानं दाक्ष्यं श्रुतं शौर्यं ह्रीः कीर्तिर्बुद्धिरुत्तमा । संनतिः श्रीर्धृतिस्तुष्टिः पुष्टिश्च नियताच्युते ।।"}, {"c": "2.35", "n": "20", "i": 8406, "v": "तमिमं सर्वसंपन्नमाचार्यं पितरं गुरुम् । अर्च्यमर्चितमर्चार्हं सर्वे संमन्तुमर्हथ ।।"}, {"c": "2.35", "n": "21", "i": 8407, "v": "ऋत्विग्गुरुर्विवाह्यश्च स्नातको नृपतिः प्रियः । सर्वमेतद्धृषीकेशे तस्मादभ्यर्चितोऽच्युतः ।।"}, {"c": "2.35", "n": "22", "i": 8408, "v": "कृष्ण एव हि लोकानामुत्पत्तिरपि चाप्ययः । कृष्णस्य हि कृते भूतमिदं विश्वं समर्पितम् ।।"}, {"c": "2.35", "n": "23", "i": 8409, "v": "एष प्रकृतिरव्यक्ता कर्ता चैव सनातनः । परश्च सर्वभूतेभ्यस्तस्माद्वृद्धतमोऽच्युतः ।।"}, {"c": "2.35", "n": "24", "i": 8410, "v": "बुद्धिर्मनो महान्वायुस्तेजोऽम्भः खं मही च या । चतुर्विधं च यद्भूतं सर्वं कृष्णे प्रतिष्ठितम् ।।"}, {"c": "2.35", "n": "25", "i": 8411, "v": "आदित्यश्चन्द्रमाश्चैव नक्षत्राणि ग्रहाश्च ये । दिशश्चोपदिशश्चैव सर्वं कृष्णे प्रतिष्ठितम् ।।"}, {"c": "2.35", "n": "26", "i": 8412, "v": "अयं तु पुरुषो बालः शिशुपालो न बुध्यते । सर्वत्र सर्वदा कृष्णं तस्मादेवं प्रभाषते ।।"}, {"c": "2.35", "n": "27", "i": 8413, "v": "यो हि धर्मं विचिनुयादुत्कृष्टं मतिमान्नरः । स वै पश्येद्यथाधर्मं न तथा चेदिराडयम् ।।"}, {"c": "2.35", "n": "28", "i": 8414, "v": "सवृद्धबालेष्वथ वा पार्थिवेषु महात्मसु । को नार्हं मन्यते कृष्णं को वाप्येनं न पूजयेत् ।।"}, {"c": "2.35", "n": "29", "i": 8415, "v": "अथेमां दुष्कृतां पूजां शिशुपालो व्यवस्यति । दुष्कृतायां यथान्यायं तथायं कर्तुमर्हति ।।"}, {"c": "2.36", "t": "वैशंपायन उवाच ।"}, {"c": "2.36", "n": "1", "i": 8416, "v": "एवमुक्त्वा ततो भीष्मो विरराम महायशाः । व्याजहारोत्तरं तत्र सहदेवोऽर्थवद्वचः ।।"}, {"c": "2.36", "n": "2", "i": 8417, "v": "केशवं केशिहन्तारमप्रमेयपराक्रमम् । पूज्यमानं मया यो वः कृष्णं न सहते नृपाः ।।"}, {"c": "2.36", "n": "3", "i": 8418, "v": "सर्वेषां बलिनां मूर्ध्नि मयेदं निहितं पदम् । एवमुक्ते मया सम्यगुत्तरं प्रब्रवीतु सः ।।"}, {"c": "2.36", "n": "4", "i": 8419, "v": "मतिमन्तस्तु ये केचिदाचार्यं पितरं गुरुम् । अर्च्यमर्चितमर्चार्हमनुजानन्तु ते नृपाः ।।"}, {"c": "2.36", "n": "5", "i": 8420, "v": "ततो न व्याजहारैषां कश्चिद्बुद्धिमतां सताम् । मानिनां बलिनां राज्ञां मध्ये संदर्शिते पदे ।।"}, {"c": "2.36", "n": "6", "i": 8421, "v": "ततोऽपतत्पुष्पवृष्टिः सहदेवस्य मूर्धनि । अदृश्यरूपा वाचश्चाप्यब्रुवन्साधु साध्विति ।।"}, {"c": "2.36", "n": "7", "i": 8422, "v": "आविध्यदजिनं कृष्णं भविष्यद्भूतजल्पकः । सर्वसंशयनिर्मोक्ता नारदः सर्वलोकवित् ।।"}, {"c": "2.36", "n": "8", "i": 8423, "v": "तत्राहूतागताः सर्वे सुनीथप्रमुखा गणाः । संप्रादृश्यन्त संक्रुद्धा विवर्णवदनास्तथा ।।"}, {"c": "2.36", "n": "9", "i": 8424, "v": "युधिष्ठिराभिषेकं च वासुदेवस्य चार्हणम् । अब्रुवंस्तत्र राजानो निर्वेदादात्मनिश्चयात् ।।"}, {"c": "2.36", "n": "10", "i": 8425, "v": "सुहृद्भिर्वार्यमाणानां तेषां हि वपुराबभौ । आमिषादपकृष्टानां सिंहानामिव गर्जताम् ।।"}, {"c": "2.36", "n": "11", "i": 8426, "v": "तं बलौघमपर्यन्तं राजसागरमक्षयम् । कुर्वाणं समयं कृष्णो युद्धाय बुबुधे तदा ।।"}, {"c": "2.36", "n": "12", "i": 8427, "v": "पूजयित्वा तु पूजार्हं ब्रह्मक्षत्रं विशेषतः । सहदेवो नृणां देवः समापयत कर्म तत् ।।"}, {"c": "2.36", "n": "13", "i": 8428, "v": "तस्मिन्नभ्यर्चिते कृष्णे सुनीथः शत्रुकर्षणः । अतिताम्रेक्षणः कोपादुवाच मनुजाधिपान् ।।"}, {"c": "2.36", "n": "14", "i": 8429, "v": "स्थितः सेनापतिर्वोऽहं मन्यध्वं किं नु सांप्रतम् । युधि तिष्ठाम संनह्य समेतान्वृष्णिपाण्डवान् ।।"}, {"c": "2.36", "n": "15", "i": 8430, "v": "इति सर्वान्समुत्साह्य राज्ञस्तांश्चेदिपुंगवः । यज्ञोपघाताय ततः सोऽमन्त्रयत राजभिः ।।"}, {"c": "2.37", "t": "वैशंपायन उवाच ।"}, {"c": "2.37", "n": "1", "i": 8431, "v": "ततः सागरसंकाशं दृष्ट्वा नृपतिसागरम् । रोषात्प्रचलितं सर्वमिदमाह युधिष्ठिरः ।।"}, {"c": "2.37", "n": "2", "i": 8432, "v": "भीष्मं मतिमतां श्रेष्ठं वृद्धं कुरुपितामहम् । बृहस्पतिं बृहत्तेजाः पुरुहूत इवारिहा ।।"}, {"c": "2.37", "n": "3", "i": 8433, "v": "असौ रोषात्प्रचलितो महान्नृपतिसागरः । अत्र यत्प्रतिपत्तव्यं तन्मे ब्रूहि पितामह ।।"}, {"c": "2.37", "n": "4", "i": 8434, "v": "यज्ञस्य च न विघ्नः स्यात्प्रजानां च शिवं भवेत् । यथा सर्वत्र तत्सर्वं ब्रूहि मेऽद्य पितामह ।।"}, {"c": "2.37", "n": "5", "i": 8435, "v": "इत्युक्तवति धर्मज्ञे धर्मराजे युधिष्ठिरे । उवाचेदं वचो भीष्मस्ततः कुरुपितामहः ।।"}, {"c": "2.37", "n": "6", "i": 8436, "v": "मा भैस्त्वं कुरुशार्दूल श्वा सिंहं हन्तुमर्हति । शिवः पन्थाः सुनीतोऽत्र मया पूर्वतरं वृतः ।।"}, {"c": "2.37", "n": "7", "i": 8437, "v": "प्रसुप्ते हि यथा सिंहे श्वानस्तत्र समागताः । भषेयुः सहिताः सर्वे तथेमे वसुधाधिपाः ।।"}, {"c": "2.37", "n": "8", "i": 8438, "v": "वृष्णिसिंहस्य सुप्तस्य तथेमे प्रमुखे स्थिताः । भषन्ते तात संक्रुद्धाः श्वानः सिंहस्य संनिधौ ।।"}, {"c": "2.37", "n": "9", "i": 8439, "v": "न हि संबुध्यते तावत्सुप्तः सिंह इवाच्युतः । तेन सिंहीकरोत्येतान्नृसिंहश्चेदिपुंगवः ।।"}, {"c": "2.37", "n": "10", "i": 8440, "v": "पार्थिवान्पार्थिवश्रेष्ठ शिशुपालोऽल्पचेतनः । सर्वान्सर्वात्मना तात नेतुकामो यमक्षयम् ।।"}, {"c": "2.37", "n": "11", "i": 8441, "v": "नूनमेतत्समादातुं पुनरिच्छत्यधोक्षजः । यदस्य शिशुपालस्थं तेजस्तिष्ठति भारत ।।"}, {"c": "2.37", "n": "12", "i": 8442, "v": "विप्लुता चास्य भद्रं ते बुद्धिर्बुद्धिमतां वर । चेदिराजस्य कौन्तेय सर्वेषां च महीक्षिताम् ।।"}, {"c": "2.37", "n": "13", "i": 8443, "v": "आदातुं हि नरव्याघ्रो यं यमिच्छत्ययं यदा । तस्य विप्लवते बुद्धिरेवं चेदिपतेर्यथा ।।"}, {"c": "2.37", "n": "14", "i": 8444, "v": "चतुर्विधानां भूतानां त्रिषु लोकेषु माधवः । प्रभवश्चैव सर्वेषां निधनं च युधिष्ठिर ।।"}, {"c": "2.37", "n": "15", "i": 8445, "v": "इति तस्य वचः श्रुत्वा ततश्चेदिपतिर्नृपः । भीष्मं रूक्षाक्षरा वाचः श्रावयामास भारत ।।"}, {"c": "2.38", "t": "शिशुपाल उवाच ।"}, {"c": "2.38", "n": "1", "i": 8446, "v": "विभीषिकाभिर्बह्वीभिर्भीषयन्सर्वपार्थिवान् । न व्यपत्रपसे कस्माद्वृद्धः सन्कुलपांसनः ।।"}, {"c": "2.38", "n": "2", "i": 8447, "v": "युक्तमेतत्तृतीयायां प्रकृतौ वर्तता त्वया । वक्तुं धर्मादपेतार्थं त्वं हि सर्वकुरूत्तमः ।।"}, {"c": "2.38", "n": "3", "i": 8448, "v": "नावि नौरिव संबद्धा यथान्धो वान्धमन्वियात् । तथाभूता हि कौरव्या भीष्म येषां त्वमग्रणीः ।।"}, {"c": "2.38", "n": "4", "i": 8449, "v": "पूतनाघातपूर्वाणि कर्माण्यस्य विशेषतः । त्वया कीर्तयतास्माकं भूयः प्रच्यावितं मनः ।।"}, {"c": "2.38", "n": "5", "i": 8450, "v": "अवलिप्तस्य मूर्खस्य केशवं स्तोतुमिच्छतः । कथं भीष्म न ते जिह्वा शतधेयं विदीर्यते ।।"}, {"c": "2.38", "n": "6", "i": 8451, "v": "यत्र कुत्सा प्रयोक्तव्या भीष्म बालतरैर्नरैः । तमिमं ज्ञानवृद्धः सन्गोपं संस्तोतुमिच्छसि ।।"}, {"c": "2.38", "n": "7", "i": 8452, "v": "यद्यनेन हता बाल्ये शकुनिश्चित्रमत्र किम् । तौ वाश्ववृषभौ भीष्म यौ न युद्धविशारदौ ।।"}, {"c": "2.38", "n": "8", "i": 8453, "v": "चेतनारहितं काष्ठं यद्यनेन निपातितम् । पादेन शकटं भीष्म तत्र किं कृतमद्भुतम् ।।"}, {"c": "2.38", "n": "9", "i": 8454, "v": "वल्मीकमात्रः सप्ताहं यद्यनेन धृतोऽचलः । तदा गोवर्धनो भीष्म न तच्चित्रं मतं मम ।।"}, {"c": "2.38", "n": "10", "i": 8455, "v": "भुक्तमेतेन बह्वन्नं क्रीडता नगमूर्धनि । इति ते भीष्म शृण्वानाः परं विस्मयमागताः ।।"}, {"c": "2.38", "n": "11", "i": 8456, "v": "यस्य चानेन धर्मज्ञ भुक्तमन्नं बलीयसः । स चानेन हतः कंस इत्येतन्न महाद्भुतम् ।।"}, {"c": "2.38", "n": "12", "i": 8457, "v": "न ते श्रुतमिदं भीष्म नूनं कथयतां सताम् । यद्वक्ष्ये त्वामधर्मज्ञ वाक्यं कुरुकुलाधम ।।"}, {"c": "2.38", "n": "13", "i": 8458, "v": "स्त्रीषु गोषु न शस्त्राणि पातयेद्ब्राह्मणेषु च । यस्य चान्नानि भुञ्जीत यश्च स्याच्छरणागतः ।।"}, {"c": "2.38", "n": "14", "i": 8459, "v": "इति सन्तोऽनुशासन्ति सज्जना धर्मिणः सदा । भीष्म लोके हि तत्सर्वं वितथं त्वयि दृश्यते ।।"}, {"c": "2.38", "n": "15", "i": 8460, "v": "ज्ञानवृद्धं च वृद्धं च भूयांसं केशवं मम । अजानत इवाख्यासि संस्तुवन्कुरुसत्तम । गोघ्नः स्त्रीघ्नश्च सन्भीष्म कथं संस्तवमर्हति ।।"}, {"c": "2.38", "n": "16", "i": 8461, "v": "असौ मतिमतां श्रेष्ठो य एष जगतः प्रभुः । संभावयति यद्येवं त्वद्वाक्याच्च जनार्दनः । एवमेतत्सर्वमिति सर्वं तद्वितथं ध्रुवम् ।।"}, {"c": "2.38", "n": "17", "i": 8462, "v": "न गाथा गाथिनं शास्ति बहु चेदपि गायति । प्रकृतिं यान्ति भूतानि भूलिङ्गशकुनिर्यथा ।।"}, {"c": "2.38", "n": "18", "i": 8463, "v": "नूनं प्रकृतिरेषा ते जघन्या नात्र संशयः । अतः पापीयसी चैषां पाण्डवानामपीष्यते ।।"}, {"c": "2.38", "n": "19", "i": 8464, "v": "येषामर्च्यतमः कृष्णस्त्वं च येषां प्रदर्शकः । धर्मवाक्त्वमधर्मज्ञः सतां मार्गादवप्लुतः ।।"}, {"c": "2.38", "n": "20", "i": 8465, "v": "को हि धर्मिणमात्मानं जानञ्ज्ञानवतां वरः । कुर्याद्यथा त्वया भीष्म कृतं धर्ममवेक्षता ।।"}, {"c": "2.38", "n": "21", "i": 8466, "v": "अन्यकामा हि धर्मज्ञ कन्यका प्राज्ञमानिना । अम्बा नामेति भद्रं ते कथं सापहृता त्वया ।।"}, {"c": "2.38", "n": "22", "i": 8467, "v": "यां त्वयापहृतां भीष्म कन्यां नैषितवान्नृपः । भ्राता विचित्रवीर्यस्ते सतां वृत्तमनुष्ठितः ।।"}, {"c": "2.38", "n": "23", "i": 8468, "v": "दारयोर्यस्य चान्येन मिषतः प्राज्ञमानिनः । तव जातान्यपत्यानि सज्जनाचरिते पथि ।।"}, {"c": "2.38", "n": "24", "i": 8469, "v": "न हि धर्मोऽस्ति ते भीष्म ब्रह्मचर्यमिदं वृथा । यद्धारयसि मोहाद्वा क्लीबत्वाद्वा न संशयः ।।"}, {"c": "2.38", "n": "25", "i": 8470, "v": "न त्वहं तव धर्मज्ञ पश्याम्युपचयं क्वचित् । न हि ते सेविता वृद्धा य एवं धर्ममब्रुवन् ।।"}, {"c": "2.38", "n": "26", "i": 8471, "v": "इष्टं दत्तमधीतं च यज्ञाश्च बहुदक्षिणाः । सर्वमेतदपत्यस्य कलां नार्हति षोडशीम् ।।"}, {"c": "2.38", "n": "27", "i": 8472, "v": "व्रतोपवासैर्बहुभिः कृतं भवति भीष्म यत् । सर्वं तदनपत्यस्य मोघं भवति निश्चयात् ।।"}, {"c": "2.38", "n": "28", "i": 8473, "v": "सोऽनपत्यश्च वृद्धश्च मिथ्याधर्मानुशासनात् । हंसवत्त्वमपीदानीं ज्ञातिभ्यः प्राप्नुया वधम् ।।"}, {"c": "2.38", "n": "29", "i": 8474, "v": "एवं हि कथयन्त्यन्ये नरा ज्ञानविदः पुरा । भीष्म यत्तदहं सम्यग्वक्ष्यामि तव शृण्वतः ।।"}, {"c": "2.38", "n": "30", "i": 8475, "v": "वृद्धः किल समुद्रान्ते कश्चिद्धंसोऽभवत्पुरा । धर्मवागन्यथावृत्तः पक्षिणः सोऽनुशास्ति ह ।।"}, {"c": "2.38", "n": "31", "i": 8476, "v": "धर्मं चरत माधर्ममिति तस्य वचः किल । पक्षिणः शुश्रुवुर्भीष्म सततं धर्मवादिनः ।।"}, {"c": "2.38", "n": "32", "i": 8477, "v": "अथास्य भक्ष्यमाजह्रुः समुद्रजलचारिणः । अण्डजा भीष्म तस्यान्ये धर्मार्थमिति शुश्रुम ।।"}, {"c": "2.38", "n": "33", "i": 8478, "v": "तस्य चैव समभ्याशे निक्षिप्याण्डानि सर्वशः । समुद्राम्भस्यमोदन्त चरन्तो भीष्म पक्षिणः ।।"}, {"c": "2.38", "n": "34", "i": 8479, "v": "तेषामण्डानि सर्वेषां भक्षयामास पापकृत् । स हंसः संप्रमत्तानामप्रमत्तः स्वकर्मणि ।।"}, {"c": "2.38", "n": "35", "i": 8480, "v": "ततः प्रक्षीयमाणेषु तेष्वण्डेष्वण्डजोऽपरः । अशङ्कत महाप्राज्ञस्तं कदाचिद्ददर्श ह ।।"}, {"c": "2.38", "n": "36", "i": 8481, "v": "ततः स कथयामास दृष्ट्वा हंसस्य किल्बिषम् । तेषां परमदुःखार्तः स पक्षी सर्वपक्षिणाम् ।।"}, {"c": "2.38", "n": "37", "i": 8482, "v": "ततः प्रत्यक्षतो दृष्ट्वा पक्षिणस्ते समागताः । निजघ्नुस्तं तदा हंसं मिथ्यावृत्तं कुरूद्वह ।।"}, {"c": "2.38", "n": "38", "i": 8483, "v": "ते त्वां हंससधर्माणमपीमे वसुधाधिपाः । निहन्युर्भीष्म संक्रुद्धाः पक्षिणस्तमिवाण्डजम् ।।"}, {"c": "2.38", "n": "39", "i": 8484, "v": "गाथामप्यत्र गायन्ति ये पुराणविदो जनाः । भीष्म यां तां च ते सम्यक्कथयिष्यामि भारत ।।"}, {"c": "2.38", "n": "40", "i": 8485, "v": "अन्तरात्मनि विनिहिते; रौषि पत्ररथ वितथम् । अण्डभक्षणमशुचि ते; कर्म वाचमतिशयते ।।"}, {"c": "2.39", "t": "शिशुपाल उवाच ।"}, {"c": "2.39", "n": "1", "i": 8486, "v": "स मे बहुमतो राजा जरासंधो महाबलः । योऽनेन युद्धं नेयेष दासोऽयमिति संयुगे ।।"}, {"c": "2.39", "n": "2", "i": 8487, "v": "केशवेन कृतं यत्तु जरासंधवधे तदा । भीमसेनार्जुनाभ्यां च कस्तत्साध्विति मन्यते ।।"}, {"c": "2.39", "n": "3", "i": 8488, "v": "अद्वारेण प्रविष्टेन छद्मना ब्रह्मवादिना । दृष्टः प्रभावः कृष्णेन जरासंधस्य धीमतः ।।"}, {"c": "2.39", "n": "4", "i": 8489, "v": "येन धर्मात्मनात्मानं ब्रह्मण्यमभिजानता । नैषितं पाद्यमस्मै तद्दातुमग्रे दुरात्मने ।।"}, {"c": "2.39", "n": "5", "i": 8490, "v": "भुज्यतामिति तेनोक्ताः कृष्णभीमधनंजयाः । जरासंधेन कौरव्य कृष्णेन विकृतं कृतम् ।।"}, {"c": "2.39", "n": "6", "i": 8491, "v": "यद्ययं जगतः कर्ता यथैनं मूर्ख मन्यसे । कस्मान्न ब्राह्मणं सम्यगात्मानमवगच्छति ।।"}, {"c": "2.39", "n": "7", "i": 8492, "v": "इदं त्वाश्चर्यभूतं मे यदिमे पाण्डवास्त्वया । अपकृष्टाः सतां मार्गान्मन्यन्ते तच्च साध्विति ।।"}, {"c": "2.39", "n": "8", "i": 8493, "v": "अथ वा नैतदाश्चर्यं येषां त्वमसि भारत । स्त्रीसधर्मा च वृद्धश्च सर्वार्थानां प्रदर्शकः ।।"}, {"c": "2.39", "t": "वैशंपायन उवाच ।"}, {"c": "2.39", "n": "9", "i": 8494, "v": "तस्य तद्वचनं श्रुत्वा रूक्षं रूक्षाक्षरं बहु । चुकोप बलिनां श्रेष्ठो भीमसेनः प्रतापवान् ।।"}, {"c": "2.39", "n": "10", "i": 8495, "v": "तस्य पद्मप्रतीकाशे स्वभावायतविस्तृते । भूयः क्रोधाभिताम्रान्ते रक्ते नेत्रे बभूवतुः ।।"}, {"c": "2.39", "n": "11", "i": 8496, "v": "त्रिशिखां भ्रुकुटीं चास्य ददृशुः सर्वपार्थिवाः । ललाटस्थां त्रिकूटस्थां गङ्गां त्रिपथगामिव ।।"}, {"c": "2.39", "n": "12", "i": 8497, "v": "दन्तान्संदशतस्तस्य कोपाद्ददृशुराननम् । युगान्ते सर्वभूतानि कालस्येव दिधक्षतः ।।"}, {"c": "2.39", "n": "13", "i": 8498, "v": "उत्पतन्तं तु वेगेन जग्राहैनं मनस्विनम् । भीष्म एव महाबाहुर्महासेनमिवेश्वरः ।।"}, {"c": "2.39", "n": "14", "i": 8499, "v": "तस्य भीमस्य भीष्मेण वार्यमाणस्य भारत । गुरुणा विविधैर्वाक्यैः क्रोधः प्रशममागतः ।।"}, {"c": "2.39", "n": "15", "i": 8500, "v": "नातिचक्राम भीष्मस्य स हि वाक्यमरिंदमः । समुद्धूतो घनापाये वेलामिव महोदधिः ।।"}, {"c": "2.39", "n": "16", "i": 8501, "v": "शिशुपालस्तु संक्रुद्धे भीमसेने नराधिप । नाकम्पत तदा वीरः पौरुषे स्वे व्यवस्थितः ।।"}, {"c": "2.39", "n": "17", "i": 8502, "v": "उत्पतन्तं तु वेगेन पुनः पुनररिंदमः । न स तं चिन्तयामास सिंहः क्षुद्रमृगं यथा ।।"}, {"c": "2.39", "n": "18", "i": 8503, "v": "प्रहसंश्चाब्रवीद्वाक्यं चेदिराजः प्रतापवान् । भीमसेनमतिक्रुद्धं दृष्ट्वा भीमपराक्रमम् ।।"}, {"c": "2.39", "n": "19", "i": 8504, "v": "मुञ्चैनं भीष्म पश्यन्तु यावदेनं नराधिपाः । मत्प्रतापाग्निनिर्दग्धं पतंगमिव वह्निना ।।"}, {"c": "2.39", "n": "20", "i": 8505, "v": "ततश्चेदिपतेर्वाक्यं तच्छ्रुत्वा कुरुसत्तमः । भीमसेनमुवाचेदं भीष्मो मतिमतां वरः ।।"}, {"c": "2.40", "t": "भीष्म उवाच ।"}, {"c": "2.40", "n": "1", "i": 8506, "v": "चेदिराजकुले जातस्त्र्यक्ष एष चतुर्भुजः । रासभारावसदृशं रुराव च ननाद च ।।"}, {"c": "2.40", "n": "2", "i": 8507, "v": "तेनास्य मातापितरौ त्रेसतुस्तौ सबान्धवौ । वैकृतं तच्च तौ दृष्ट्वा त्यागाय कुरुतां मतिम् ।।"}, {"c": "2.40", "n": "3", "i": 8508, "v": "ततः सभार्यं नृपतिं सामात्यं सपुरोहितम् । चिन्तासंमूढहृदयं वागुवाचाशरीरिणी ।।"}, {"c": "2.40", "n": "4", "i": 8509, "v": "एष ते नृपते पुत्रः श्रीमाञ्जातो महाबलः । तस्मादस्मान्न भेतव्यमव्यग्रः पाहि वै शिशुम् ।।"}, {"c": "2.40", "n": "5", "i": 8510, "v": "न चैवैतस्य मृत्युस्त्वं न कालः प्रत्युपस्थितः । मृत्युर्हन्तास्य शस्त्रेण स चोत्पन्नो नराधिप ।।"}, {"c": "2.40", "n": "6", "i": 8511, "v": "संश्रुत्योदाहृतं वाक्यं भूतमन्तर्हितं ततः । पुत्रस्नेहाभिसंतप्ता जननी वाक्यमब्रवीत् ।।"}, {"c": "2.40", "n": "7", "i": 8512, "v": "येनेदमीरितं वाक्यं ममैव तनयं प्रति । प्राञ्जलिस्तं नमस्यामि ब्रवीतु स पुनर्वचः ।।"}, {"c": "2.40", "n": "8", "i": 8513, "v": "श्रोतुमिच्छामि पुत्रस्य कोऽस्य मृत्युर्भविष्यति । अन्तर्हितं ततो भूतमुवाचेदं पुनर्वचः ।।"}, {"c": "2.40", "n": "9", "i": 8514, "v": "येनोत्सङ्गे गृहीतस्य भुजावभ्यधिकावुभौ । पतिष्यतः क्षितितले पञ्चशीर्षाविवोरगौ ।।"}, {"c": "2.40", "n": "10", "i": 8515, "v": "तृतीयमेतद्बालस्य ललाटस्थं च लोचनम् । निमज्जिष्यति यं दृष्ट्वा सोऽस्य मृत्युर्भविष्यति ।।"}, {"c": "2.40", "n": "11", "i": 8516, "v": "त्र्यक्षं चतुर्भुजं श्रुत्वा तथा च समुदाहृतम् । धरण्यां पार्थिवाः सर्वे अभ्यगच्छन्दिदृक्षवः ।।"}, {"c": "2.40", "n": "12", "i": 8517, "v": "तान्पूजयित्वा संप्राप्तान्यथार्हं स महीपतिः । एकैकस्य नृपस्याङ्के पुत्रमारोपयत्तदा ।।"}, {"c": "2.40", "n": "13", "i": 8518, "v": "एवं राजसहस्राणां पृथक्त्वेन यथाक्रमम् । शिशुरङ्के समारूढो न तत्प्राप निदर्शनम् ।।"}, {"c": "2.40", "n": "14", "i": 8519, "v": "ततश्चेदिपुरं प्राप्तौ संकर्षणजनार्दनौ । यादवौ यादवीं द्रष्टुं स्वसारं तां पितुस्तदा ।।"}, {"c": "2.40", "n": "15", "i": 8520, "v": "अभिवाद्य यथान्यायं यथाज्येष्ठं नृपांश्च तान् । कुशलानामयं पृष्ट्वा निषण्णौ रामकेशवौ ।।"}, {"c": "2.40", "n": "16", "i": 8521, "v": "अभ्यर्चितौ तदा वीरौ प्रीत्या चाभ्यधिकं ततः । पुत्रं दामोदरोत्सङ्गे देवी संन्यदधात्स्वयम् ।।"}, {"c": "2.40", "n": "17", "i": 8522, "v": "न्यस्तमात्रस्य तस्याङ्के भुजावभ्यधिकावुभौ । पेततुस्तच्च नयनं निममज्ज ललाटजम् ।।"}, {"c": "2.40", "n": "18", "i": 8523, "v": "तद्दृष्ट्वा व्यथिता त्रस्ता वरं कृष्णमयाचत । ददस्व मे वरं कृष्ण भयार्ताया महाभुज ।।"}, {"c": "2.40", "n": "19", "i": 8524, "v": "त्वं ह्यार्तानां समाश्वासो भीतानामभयंकरः । पितृष्वसारं मा भैषीरित्युवाच जनार्दनः ।।"}, {"c": "2.40", "n": "20", "i": 8525, "v": "ददानि कं वरं किं वा करवाणि पितृष्वसः । शक्यं वा यदि वाशक्यं करिष्यामि वचस्तव ।।"}, {"c": "2.40", "n": "21", "i": 8526, "v": "एवमुक्ता ततः कृष्णमब्रवीद्यदुनन्दनम् । शिशुपालस्यापराधान्क्षमेथास्त्वं महाबल ।।"}, {"c": "2.40", "t": "कृष्ण उवाच ।"}, {"c": "2.40", "n": "22", "i": 8527, "v": "अपराधशतं क्षाम्यं मया ह्यस्य पितृष्वसः । पुत्रस्य ते वधार्हाणां मा त्वं शोके मनः कृथाः ।।"}, {"c": "2.40", "t": "भीष्म उवाच ।"}, {"c": "2.40", "n": "23", "i": 8528, "v": "एवमेष नृपः पापः शिशुपालः सुमन्दधीः । त्वां समाह्वयते वीर गोविन्दवरदर्पितः ।।"}, {"c": "2.41", "t": "भीष्म उवाच ।"}, {"c": "2.41", "n": "1", "i": 8529, "v": "नैषा चेदिपतेर्बुद्धिर्यया त्वाह्वयतेऽच्युतम् । नूनमेष जगद्भर्तुः कृष्णस्यैव विनिश्चयः ।।"}, {"c": "2.41", "n": "2", "i": 8530, "v": "को हि मां भीमसेनाद्य क्षितावर्हति पार्थिवः । क्षेप्तुं दैवपरीतात्मा यथैष कुलपांसनः ।।"}, {"c": "2.41", "n": "3", "i": 8531, "v": "एष ह्यस्य महाबाहो तेजोंशश्च हरेर्ध्रुवम् । तमेव पुनरादातुमिच्छत्पृथुयशा हरिः ।।"}, {"c": "2.41", "n": "4", "i": 8532, "v": "येनैष कुरुशार्दूल शार्दूल इव चेदिराट् । गर्जत्यतीव दुर्बुद्धिः सर्वानस्मानचिन्तयन् ।।"}, {"c": "2.41", "t": "वैशंपायन उवाच ।"}, {"c": "2.41", "n": "5", "i": 8533, "v": "ततो न ममृषे चैद्यस्तद्भीष्मवचनं तदा । उवाच चैनं संक्रुद्धः पुनर्भीष्ममथोत्तरम् ।।"}, {"c": "2.41", "t": "शिशुपाल उवाच ।"}, {"c": "2.41", "n": "6", "i": 8534, "v": "द्विषतां नोऽस्तु भीष्मैष प्रभावः केशवस्य यः । यस्य संस्तववक्ता त्वं बन्दिवत्सततोत्थितः ।।"}, {"c": "2.41", "n": "7", "i": 8535, "v": "संस्तवाय मनो भीष्म परेषां रमते सदा । यदि संस्तौषि राज्ञस्त्वमिमं हित्वा जनार्दनम् ।।"}, {"c": "2.41", "n": "8", "i": 8536, "v": "दरदं स्तुहि बाह्लीकमिमं पार्थिवसत्तमम् । जायमानेन येनेयमभवद्दारिता मही ।।"}, {"c": "2.41", "n": "9", "i": 8537, "v": "वङ्गाङ्गविषयाध्यक्षं सहस्राक्षसमं बले । स्तुहि कर्णमिमं भीष्म महाचापविकर्षणम् ।।"}, {"c": "2.41", "n": "10", "i": 8538, "v": "द्रोणं द्रौणिं च साधु त्वं पितापुत्रौ महारथौ । स्तुहि स्तुत्याविमौ भीष्म सततं द्विजसत्तमौ ।।"}, {"c": "2.41", "n": "11", "i": 8539, "v": "ययोरन्यतरो भीष्म संक्रुद्धः सचराचराम् । इमां वसुमतीं कुर्यादशेषामिति मे मतिः ।।"}, {"c": "2.41", "n": "12", "i": 8540, "v": "द्रोणस्य हि समं युद्धे न पश्यामि नराधिपम् । अश्वत्थाम्नस्तथा भीष्म न चैतौ स्तोतुमिच्छसि ।।"}, {"c": "2.41", "n": "13", "i": 8541, "v": "शल्यादीनपि कस्मात्त्वं न स्तौषि वसुधाधिपान् । स्तवाय यदि ते बुद्धिर्वर्तते भीष्म सर्वदा ।।"}, {"c": "2.41", "n": "14", "i": 8542, "v": "किं हि शक्यं मया कर्तुं यद्वृद्धानां त्वया नृप । पुरा कथयतां नूनं न श्रुतं धर्मवादिनाम् ।।"}, {"c": "2.41", "n": "15", "i": 8543, "v": "आत्मनिन्दात्मपूजा च परनिन्दा परस्तवः । अनाचरितमार्याणां वृत्तमेतच्चतुर्विधम् ।।"}, {"c": "2.41", "n": "16", "i": 8544, "v": "यदस्तव्यमिमं शश्वन्मोहात्संस्तौषि भक्तितः । केशवं तच्च ते भीष्म न कश्चिदनुमन्यते ।।"}, {"c": "2.41", "n": "17", "i": 8545, "v": "कथं भोजस्य पुरुषे वर्गपाले दुरात्मनि । समावेशयसे सर्वं जगत्केवलकाम्यया ।।"}, {"c": "2.41", "n": "18", "i": 8546, "v": "अथ वैषा न ते भक्तिः प्रकृतिं याति भारत । मयैव कथितं पूर्वं भूलिङ्गशकुनिर्यथा ।।"}, {"c": "2.41", "n": "19", "i": 8547, "v": "भूलिङ्गशकुनिर्नाम पार्श्वे हिमवतः परे । भीष्म तस्याः सदा वाचः श्रूयन्तेऽर्थविगर्हिताः ।।"}, {"c": "2.41", "n": "20", "i": 8548, "v": "मा साहसमितीदं सा सततं वाशते किल । साहसं चात्मनातीव चरन्ती नावबुध्यते ।।"}, {"c": "2.41", "n": "21", "i": 8549, "v": "सा हि मांसार्गलं भीष्म मुखात्सिंहस्य खादतः । दन्तान्तरविलग्नं यत्तदादत्तेऽल्पचेतना ।।"}, {"c": "2.41", "n": "22", "i": 8550, "v": "इच्छतः सा हि सिंहस्य भीष्म जीवत्यसंशयम् । तद्वत्त्वमप्यधर्मज्ञ सदा वाचः प्रभाषसे ।।"}, {"c": "2.41", "n": "23", "i": 8551, "v": "इच्छतां पार्थिवेन्द्राणां भीष्म जीवस्यसंशयम् । लोकविद्विष्टकर्मा हि नान्योऽस्ति भवता समः ।।"}, {"c": "2.41", "t": "वैशंपायन उवाच ।"}, {"c": "2.41", "n": "24", "i": 8552, "v": "ततश्चेदिपतेः श्रुत्वा भीष्मः स कटुकं वचः । उवाचेदं वचो राजंश्चेदिराजस्य शृण्वतः ।।"}, {"c": "2.41", "n": "25", "i": 8553, "v": "इच्छतां किल नामाहं जीवाम्येषां महीक्षिताम् । योऽहं न गणयाम्येतांस्तृणानीव नराधिपान् ।।"}, {"c": "2.41", "n": "26", "i": 8554, "v": "एवमुक्ते तु भीष्मेण ततः संचुक्रुधुर्नृपाः । केचिज्जहृषिरे तत्र केचिद्भीष्मं जगर्हिरे ।।"}, {"c": "2.41", "n": "27", "i": 8555, "v": "केचिदूचुर्महेष्वासाः श्रुत्वा भीष्मस्य तद्वचः । पापोऽवलिप्तो वृद्धश्च नायं भीष्मोऽर्हति क्षमाम् ।।"}, {"c": "2.41", "n": "28", "i": 8556, "v": "हन्यतां दुर्मतिर्भीष्मः पशुवत्साध्वयं नृपैः । सर्वैः समेत्य संरब्धैर्दह्यतां वा कटाग्निना ।।"}, {"c": "2.41", "n": "29", "i": 8557, "v": "इति तेषां वचः श्रुत्वा ततः कुरुपितामहः । उवाच मतिमान्भीष्मस्तानेव वसुधाधिपान् ।।"}, {"c": "2.41", "n": "30", "i": 8558, "v": "उक्तस्योक्तस्य नेहान्तमहं समुपलक्षये । यत्तु वक्ष्यामि तत्सर्वं शृणुध्वं वसुधाधिपाः ।।"}, {"c": "2.41", "n": "31", "i": 8559, "v": "पशुवद्घातनं वा मे दहनं वा कटाग्निना । क्रियतां मूर्ध्नि वो न्यस्तं मयेदं सकलं पदम् ।।"}, {"c": "2.41", "n": "32", "i": 8560, "v": "एष तिष्ठति गोविन्दः पूजितोऽस्माभिरच्युतः । यस्य वस्त्वरते बुद्धिर्मरणाय स माधवम् ।।"}, {"c": "2.41", "n": "33", "i": 8561, "v": "कृष्णमाह्वयतामद्य युद्धे शार्ङ्गगदाधरम् । यावदस्यैव देवस्य देहं विशतु पातितः ।।"}, {"c": "2.42", "t": "वैशंपायन उवाच ।"}, {"c": "2.42", "n": "1", "i": 8562, "v": "ततः श्रुत्वैव भीष्मस्य चेदिराडुरुविक्रमः । युयुत्सुर्वासुदेवेन वासुदेवमुवाच ह ।।"}, {"c": "2.42", "n": "2", "i": 8563, "v": "आह्वये त्वां रणं गच्छ मया सार्धं जनार्दन । यावदद्य निहन्मि त्वां सहितं सर्वपाण्डवैः ।।"}, {"c": "2.42", "n": "3", "i": 8564, "v": "सह त्वया हि मे वध्याः पाण्डवाः कृष्ण सर्वथा । नृपतीन्समतिक्रम्य यैरराजा त्वमर्चितः ।।"}, {"c": "2.42", "n": "4", "i": 8565, "v": "ये त्वां दासमराजानं बाल्यादर्चन्ति दुर्मतिम् । अनर्हमर्हवत्कृष्ण वध्यास्त इति मे मतिः । इत्युक्त्वा राजशार्दूलस्तस्थौ गर्जन्नमर्षणः ।।"}, {"c": "2.42", "n": "5", "i": 8566, "v": "एवमुक्ते ततः कृष्णो मृदुपूर्वमिदं वचः । उवाच पार्थिवान्सर्वांस्तत्समक्षं च पाण्डवान् ।।"}, {"c": "2.42", "n": "6", "i": 8567, "v": "एष नः शत्रुरत्यन्तं पार्थिवाः सात्वतीसुतः । सात्वतानां नृशंसात्मा न हितोऽनपकारिणाम् ।।"}, {"c": "2.42", "n": "7", "i": 8568, "v": "प्राग्ज्योतिषपुरं यातानस्माञ्ज्ञात्वा नृशंसकृत् । अदहद्द्वारकामेष स्वस्रीयः सन्नराधिपाः ।।"}, {"c": "2.42", "n": "8", "i": 8569, "v": "क्रीडतो भोजराजन्यानेष रैवतके गिरौ । हत्वा बद्ध्वा च तान्सर्वानुपायात्स्वपुरं पुरा ।।"}, {"c": "2.42", "n": "9", "i": 8570, "v": "अश्वमेधे हयं मेध्यमुत्सृष्टं रक्षिभिर्वृतम् । पितुर्मे यज्ञविघ्नार्थमहरत्पापनिश्चयः ।।"}, {"c": "2.42", "n": "10", "i": 8571, "v": "सौवीरान्प्रतिपत्तौ च बभ्रोरेष यशस्विनः । भार्यामभ्यहरन्मोहादकामां तामितो गताम् ।।"}, {"c": "2.42", "n": "11", "i": 8572, "v": "एष मायाप्रतिच्छन्नः करूषार्थे तपस्विनीम् । जहार भद्रां वैशालीं मातुलस्य नृशंसकृत् ।।"}, {"c": "2.42", "n": "12", "i": 8573, "v": "पितृष्वसुः कृते दुःखं सुमहन्मर्षयाम्यहम् । दिष्ट्या त्विदं सर्वराज्ञां संनिधावद्य वर्तते ।।"}, {"c": "2.42", "n": "13", "i": 8574, "v": "पश्यन्ति हि भवन्तोऽद्य मय्यतीव व्यतिक्रमम् । कृतानि तु परोक्षं मे यानि तानि निबोधत ।।"}, {"c": "2.42", "n": "14", "i": 8575, "v": "इमं त्वस्य न शक्ष्यामि क्षन्तुमद्य व्यतिक्रमम् । अवलेपाद्वधार्हस्य समग्रे राजमण्डले ।।"}, {"c": "2.42", "n": "15", "i": 8576, "v": "रुक्मिण्यामस्य मूढस्य प्रार्थनासीन्मुमूर्षतः । न च तां प्राप्तवान्मूढः शूद्रो वेदश्रुतिं यथा ।।"}, {"c": "2.42", "n": "16", "i": 8577, "v": "एवमादि ततः सर्वे सहितास्ते नराधिपाः । वासुदेववचः श्रुत्वा चेदिराजं व्यगर्हयन् ।।"}, {"c": "2.42", "n": "17", "i": 8578, "v": "ततस्तद्वचनं श्रुत्वा शिशुपालः प्रतापवान् । जहास स्वनवद्धासं प्रहस्येदमुवाच ह ।।"}, {"c": "2.42", "n": "18", "i": 8579, "v": "मत्पूर्वां रुक्मिणीं कृष्ण संसत्सु परिकीर्तयन् । विशेषतः पार्थिवेषु व्रीडां न कुरुषे कथम् ।।"}, {"c": "2.42", "n": "19", "i": 8580, "v": "मन्यमानो हि कः सत्सु पुरुषः परिकीर्तयेत् । अन्यपूर्वां स्त्रियं जातु त्वदन्यो मधुसूदन ।।"}, {"c": "2.42", "n": "20", "i": 8581, "v": "क्षम वा यदि ते श्रद्धा मा वा कृष्ण मम क्षम । क्रुद्धाद्वापि प्रसन्नाद्वा किं मे त्वत्तो भविष्यति ।।"}, {"c": "2.42", "n": "21", "i": 8582, "v": "तथा ब्रुवत एवास्य भगवान्मधुसूदनः । व्यपाहरच्छिरः क्रुद्धश्चक्रेणामित्रकर्षणः । स पपात महाबाहुर्वज्राहत इवाचलः ।।"}, {"c": "2.42", "n": "22", "i": 8583, "v": "ततश्चेदिपतेर्देहात्तेजोऽग्र्यं ददृशुर्नृपाः । उत्पतन्तं महाराज गगनादिव भास्करम् ।।"}, {"c": "2.42", "n": "23", "i": 8584, "v": "ततः कमलपत्राक्षं कृष्णं लोकनमस्कृतम् । ववन्दे तत्तदा तेजो विवेश च नराधिप ।।"}, {"c": "2.42", "n": "24", "i": 8585, "v": "तदद्भुतममन्यन्त दृष्ट्वा सर्वे महीक्षितः । यद्विवेश महाबाहुं तत्तेजः पुरुषोत्तमम् ।।"}, {"c": "2.42", "n": "25", "i": 8586, "v": "अनभ्रे प्रववर्ष द्यौः पपात ज्वलिताशनिः । कृष्णेन निहते चैद्ये चचाल च वसुंधरा ।।"}, {"c": "2.42", "n": "26", "i": 8587, "v": "ततः केचिन्महीपाला नाब्रुवंस्तत्र किंचन । अतीतवाक्पथे काले प्रेक्षमाणा जनार्दनम् ।।"}, {"c": "2.42", "n": "27", "i": 8588, "v": "हस्तैर्हस्ताग्रमपरे प्रत्यपीषन्नमर्षिताः । अपरे दशनैरोष्ठानदशन्क्रोधमूर्छिताः ।।"}, {"c": "2.42", "n": "28", "i": 8589, "v": "रहस्तु केचिद्वार्ष्णेयं प्रशशंसुर्नराधिपाः । केचिदेव तु संरब्धा मध्यस्थास्त्वपरेऽभवन् ।।"}, {"c": "2.42", "n": "29", "i": 8590, "v": "प्रहृष्टाः केशवं जग्मुः संस्तुवन्तो महर्षयः । ब्राह्मणाश्च महात्मानः पार्थिवाश्च महाबलाः ।।"}, {"c": "2.42", "n": "30", "i": 8591, "v": "पाण्डवस्त्वब्रवीद्भ्रातॄन्सत्कारेण महीपतिम् । दमघोषात्मजं वीरं संसाधयत मा चिरम् । तथा च कृतवन्तस्ते भ्रातुर्वै शासनं तदा ।।"}, {"c": "2.42", "n": "31", "i": 8592, "v": "चेदीनामाधिपत्ये च पुत्रमस्य महीपतिम् । अभ्यषिञ्चत्तदा पार्थः सह तैर्वसुधाधिपैः ।।"}, {"c": "2.42", "n": "32", "i": 8593, "v": "ततः स कुरुराजस्य क्रतुः सर्वसमृद्धिमान् । यूनां प्रीतिकरो राजन्संबभौ विपुलौजसः ।।"}, {"c": "2.42", "n": "33", "i": 8594, "v": "शान्तविघ्नः सुखारम्भः प्रभूतधनधान्यवान् । अन्नवान्बहुभक्ष्यश्च केशवेन सुरक्षितः ।।"}, {"c": "2.42", "n": "34", "i": 8595, "v": "समापयामास च तं राजसूयं महाक्रतुम् । तं तु यज्ञं महाबाहुरा समाप्तेर्जनार्दनः । ररक्ष भगवाञ्शौरिः शार्ङ्गचक्रगदाधरः ।।"}, {"c": "2.42", "n": "35", "i": 8596, "v": "ततस्त्ववभृथस्नातं धर्मराजं युधिष्ठिरम् । समस्तं पार्थिवं क्षत्रमभिगम्येदमब्रवीत् ।।"}, {"c": "2.42", "n": "36", "i": 8597, "v": "दिष्ट्या वर्धसि धर्मज्ञ साम्राज्यं प्राप्तवान्विभो । आजमीढाजमीढानां यशः संवर्धितं त्वया । कर्मणैतेन राजेन्द्र धर्मश्च सुमहान्कृतः ।।"}, {"c": "2.42", "n": "37", "i": 8598, "v": "आपृच्छामो नरव्याघ्र सर्वकामैः सुपूजिताः । स्वराष्ट्राणि गमिष्यामस्तदनुज्ञातुमर्हसि ।।"}, {"c": "2.42", "n": "38", "i": 8599, "v": "श्रुत्वा तु वचनं राज्ञां धर्मराजो युधिष्ठिरः । यथार्हं पूज्य नृपतीन्भ्रातॄन्सर्वानुवाच ह ।।"}, {"c": "2.42", "n": "39", "i": 8600, "v": "राजानः सर्व एवैते प्रीत्यास्मान्समुपागताः । प्रस्थिताः स्वानि राष्ट्राणि मामापृच्छ्य परंतपाः । तेऽनुव्रजत भद्रं वो विषयान्तं नृपोत्तमान् ।।"}, {"c": "2.42", "n": "40", "i": 8601, "v": "भ्रातुर्वचनमाज्ञाय पाण्डवा धर्मचारिणः । यथार्हं नृपमुख्यांस्तानेकैकं समनुव्रजन् ।।"}, {"c": "2.42", "n": "41", "i": 8602, "v": "विराटमन्वयात्तूर्णं धृष्टद्युम्नः प्रतापवान् । धनंजयो यज्ञसेनं महात्मानं महारथः ।।"}, {"c": "2.42", "n": "42", "i": 8603, "v": "भीष्मं च धृतराष्ट्रं च भीमसेनो महाबलः । द्रोणं च ससुतं वीरं सहदेवो महारथः ।।"}, {"c": "2.42", "n": "43", "i": 8604, "v": "नकुलः सुबलं राजन्सहपुत्रं समन्वयात् । द्रौपदेयाः ससौभद्राः पार्वतीयान्महीपतीन् ।।"}, {"c": "2.42", "n": "44", "i": 8605, "v": "अन्वगच्छंस्तथैवान्यान्क्षत्रियान्क्षत्रियर्षभाः । एवं संपूजितास्ते वै जग्मुर्विप्राश्च सर्वशः ।।"}, {"c": "2.42", "n": "45", "i": 8606, "v": "गतेषु पार्थिवेन्द्रेषु सर्वेषु भरतर्षभ । युधिष्ठिरमुवाचेदं वासुदेवः प्रतापवान् ।।"}, {"c": "2.42", "n": "46", "i": 8607, "v": "आपृच्छे त्वां गमिष्यामि द्वारकां कुरुनन्दन । राजसूयं क्रतुश्रेष्ठं दिष्ट्या त्वं प्राप्तवानसि ।।"}, {"c": "2.42", "n": "47", "i": 8608, "v": "तमुवाचैवमुक्तस्तु धर्मराण्मधुसूदनम् । तव प्रसादाद्गोविन्द प्राप्तवानस्मि वै क्रतुम् ।।"}, {"c": "2.42", "n": "48", "i": 8609, "v": "समस्तं पार्थिवं क्षत्रं त्वत्प्रसादाद्वशानुगम् । उपादाय बलिं मुख्यं मामेव समुपस्थितम् ।।"}, {"c": "2.42", "n": "49", "i": 8610, "v": "न वयं त्वामृते वीर रंस्यामेह कथंचन । अवश्यं चापि गन्तव्या त्वया द्वारवती पुरी ।।"}, {"c": "2.42", "n": "50", "i": 8611, "v": "एवमुक्तः स धर्मात्मा युधिष्ठिरसहायवान् । अभिगम्याब्रवीत्प्रीतः पृथां पृथुयशा हरिः ।।"}, {"c": "2.42", "n": "51", "i": 8612, "v": "साम्राज्यं समनुप्राप्ताः पुत्रास्तेऽद्य पितृष्वसः । सिद्धार्था वसुमन्तश्च सा त्वं प्रीतिमवाप्नुहि ।।"}, {"c": "2.42", "n": "52", "i": 8613, "v": "अनुज्ञातस्त्वया चाहं द्वारकां गन्तुमुत्सहे । सुभद्रां द्रौपदीं चैव सभाजयत केशवः ।।"}, {"c": "2.42", "n": "53", "i": 8614, "v": "निष्क्रम्यान्तःपुराच्चैव युधिष्ठिरसहायवान् । स्नातश्च कृतजप्यश्च ब्राह्मणान्स्वस्ति वाच्य च ।।"}, {"c": "2.42", "n": "54", "i": 8615, "v": "ततो मेघवरप्रख्यं स्यन्दनं वै सुकल्पितम् । योजयित्वा महाराज दारुकः प्रत्युपस्थितः ।।"}, {"c": "2.42", "n": "55", "i": 8616, "v": "उपस्थितं रथं दृष्ट्वा तार्क्ष्यप्रवरकेतनम् । प्रदक्षिणमुपावृत्य समारुह्य महामनाः । प्रययौ पुण्डरीकाक्षस्ततो द्वारवतीं पुरीम् ।।"}, {"c": "2.42", "n": "56", "i": 8617, "v": "तं पद्भ्यामनुवव्राज धर्मराजो युधिष्ठिरः । भ्रातृभिः सहितः श्रीमान्वासुदेवं महाबलम् ।।"}, {"c": "2.42", "n": "57", "i": 8618, "v": "ततो मुहूर्तं संगृह्य स्यन्दनप्रवरं हरिः । अब्रवीत्पुण्डरीकाक्षः कुन्तीपुत्रं युधिष्ठिरम् ।।"}, {"c": "2.42", "n": "58", "i": 8619, "v": "अप्रमत्तः स्थितो नित्यं प्रजाः पाहि विशां पते । पर्जन्यमिव भूतानि महाद्रुममिवाण्डजाः । बान्धवास्त्वोपजीवन्तु सहस्राक्षमिवामराः ।।"}, {"c": "2.42", "n": "59", "i": 8620, "v": "कृत्वा परस्परेणैवं संविदं कृष्णपाण्डवौ । अन्योन्यं समनुज्ञाप्य जग्मतुः स्वगृहान्प्रति ।।"}, {"c": "2.42", "n": "60", "i": 8621, "v": "गते द्वारवतीं कृष्णे सात्वतप्रवरे नृप । एको दुर्योधनो राजा शकुनिश्चापि सौबलः । तस्यां सभायां दिव्यायामूषतुस्तौ नरर्षभौ ।।"}, {"c": "2.43", "t": "वैशंपायन उवाच ।"}, {"c": "2.43", "n": "1", "i": 8622, "v": "वसन्दुर्योधनस्तस्यां सभायां भरतर्षभ । शनैर्ददर्श तां सर्वां सभां शकुनिना सह ।।"}, {"c": "2.43", "n": "2", "i": 8623, "v": "तस्यां दिव्यानभिप्रायान्ददर्श कुरुनन्दनः । न दृष्टपूर्वा ये तेन नगरे नागसाह्वये ।।"}, {"c": "2.43", "n": "3", "i": 8624, "v": "स कदाचित्सभामध्ये धार्तराष्ट्रो महीपतिः । स्फाटिकं तलमासाद्य जलमित्यभिशङ्कया ।।"}, {"c": "2.43", "n": "4", "i": 8625, "v": "स्ववस्त्रोत्कर्षणं राजा कृतवान्बुद्धिमोहितः । दुर्मना विमुखश्चैव परिचक्राम तां सभाम् ।।"}, {"c": "2.43", "n": "5", "i": 8626, "v": "ततः स्फाटिकतोयां वै स्फाटिकाम्बुजशोभिताम् । वापीं मत्वा स्थलमिति सवासाः प्रापतज्जले ।।"}, {"c": "2.43", "n": "6", "i": 8627, "v": "जले निपतितं दृष्ट्वा किंकरा जहसुर्भृशम् । वासांसि च शुभान्यस्मै प्रददू राजशासनात् ।।"}, {"c": "2.43", "n": "7", "i": 8628, "v": "तथागतं तु तं दृष्ट्वा भीमसेनो महाबलः । अर्जुनश्च यमौ चोभौ सर्वे ते प्राहसंस्तदा ।।"}, {"c": "2.43", "n": "8", "i": 8629, "v": "नामर्षयत्ततस्तेषामवहासममर्षणः । आकारं रक्षमाणस्तु न स तान्समुदैक्षत ।।"}, {"c": "2.43", "n": "9", "i": 8630, "v": "पुनर्वसनमुत्क्षिप्य प्रतरिष्यन्निव स्थलम् । आरुरोह ततः सर्वे जहसुस्ते पुनर्जनाः ।।"}, {"c": "2.43", "n": "10", "i": 8631, "v": "द्वारं च विवृताकारं ललाटेन समाहनत् । संवृतं चेति मन्वानो द्वारदेशादुपारमत् ।।"}, {"c": "2.43", "n": "11", "i": 8632, "v": "एवं प्रलम्भान्विविधान्प्राप्य तत्र विशां पते । पाण्डवेयाभ्यनुज्ञातस्ततो दुर्योधनो नृपः ।।"}, {"c": "2.43", "n": "12", "i": 8633, "v": "अप्रहृष्टेन मनसा राजसूये महाक्रतौ । प्रेक्ष्य तामद्भुतामृद्धिं जगाम गजसाह्वयम् ।।"}, {"c": "2.43", "n": "13", "i": 8634, "v": "पाण्डवश्रीप्रतप्तस्य ध्यानग्लानस्य गच्छतः । दुर्योधनस्य नृपतेः पापा मतिरजायत ।।"}, {"c": "2.43", "n": "14", "i": 8635, "v": "पार्थान्सुमनसो दृष्ट्वा पार्थिवांश्च वशानुगान् । कृत्स्नं चापि हितं लोकमाकुमारं कुरूद्वह ।।"}, {"c": "2.43", "n": "15", "i": 8636, "v": "महिमानं परं चापि पाण्डवानां महात्मनाम् । दुर्योधनो धार्तराष्ट्रो विवर्णः समपद्यत ।।"}, {"c": "2.43", "n": "16", "i": 8637, "v": "स तु गच्छन्ननेकाग्रः सभामेवानुचिन्तयन् । श्रियं च तामनुपमां धर्मराजस्य धीमतः ।।"}, {"c": "2.43", "n": "17", "i": 8638, "v": "प्रमत्तो धृतराष्ट्रस्य पुत्रो दुर्योधनस्तदा । नाभ्यभाषत्सुबलजं भाषमाणं पुनः पुनः ।।"}, {"c": "2.43", "n": "18", "i": 8639, "v": "अनेकाग्रं तु तं दृष्ट्वा शकुनिः प्रत्यभाषत । दुर्योधन कुतोमूलं निःश्वसन्निव गच्छसि ।।"}, {"c": "2.43", "t": "दुर्योधन उवाच ।"}, {"c": "2.43", "n": "19", "i": 8640, "v": "दृष्ट्वेमां पृथिवीं कृत्स्नां युधिष्ठिरवशानुगाम् । जितामस्त्रप्रतापेन श्वेताश्वस्य महात्मनः ।।"}, {"c": "2.43", "n": "20", "i": 8641, "v": "तं च यज्ञं तथाभूतं दृष्ट्वा पार्थस्य मातुल । यथा शक्रस्य देवेषु तथाभूतं महाद्युते ।।"}, {"c": "2.43", "n": "21", "i": 8642, "v": "अमर्षेण सुसंपूर्णो दह्यमानो दिवानिशम् । शुचिशुक्रागमे काले शुष्ये तोयमिवाल्पकम् ।।"}, {"c": "2.43", "n": "22", "i": 8643, "v": "पश्य सात्वतमुख्येन शिशुपालं निपातितम् । न च तत्र पुमानासीत्कश्चित्तस्य पदानुगः ।।"}, {"c": "2.43", "n": "23", "i": 8644, "v": "दह्यमाना हि राजानः पाण्डवोत्थेन वह्निना । क्षान्तवन्तोऽपराधं तं को हि तं क्षन्तुमर्हति ।।"}, {"c": "2.43", "n": "24", "i": 8645, "v": "वासुदेवेन तत्कर्म तथायुक्तं महत्कृतम् । सिद्धं च पाण्डवेयानां प्रतापेन महात्मनाम् ।।"}, {"c": "2.43", "n": "25", "i": 8646, "v": "तथा हि रत्नान्यादाय विविधानि नृपा नृपम् । उपतिष्ठन्ति कौन्तेयं वैश्या इव करप्रदाः ।।"}, {"c": "2.43", "n": "26", "i": 8647, "v": "श्रियं तथाविधां दृष्ट्वा ज्वलन्तीमिव पाण्डवे । अमर्षवशमापन्नो दह्येऽहमतथोचितः ।।"}, {"c": "2.43", "n": "27", "i": 8648, "v": "वह्निमेव प्रवेक्ष्यामि भक्षयिष्यामि वा विषम् । अपो वापि प्रवेक्ष्यामि न हि शक्ष्यामि जीवितुम् ।।"}, {"c": "2.43", "n": "28", "i": 8649, "v": "को हि नाम पुमाँल्लोके मर्षयिष्यति सत्त्ववान् । सपत्नानृध्यतो दृष्ट्वा हानिमात्मन एव च ।।"}, {"c": "2.43", "n": "29", "i": 8650, "v": "सोऽहं न स्त्री न चाप्यस्त्री न पुमान्नापुमानपि । योऽहं तां मर्षयाम्यद्य तादृशीं श्रियमागताम् ।।"}, {"c": "2.43", "n": "30", "i": 8651, "v": "ईश्वरत्वं पृथिव्याश्च वसुमत्तां च तादृशीम् । यज्ञं च तादृशं दृष्ट्वा मादृशः को न संज्वरेत् ।।"}, {"c": "2.43", "n": "31", "i": 8652, "v": "अशक्तश्चैक एवाहं तामाहर्तुं नृपश्रियम् । सहायांश्च न पश्यामि तेन मृत्युं विचिन्तये ।।"}, {"c": "2.43", "n": "32", "i": 8653, "v": "दैवमेव परं मन्ये पौरुषं तु निरर्थकम् । दृष्ट्वा कुन्तीसुते शुभ्रां श्रियं तामाहृतां तथा ।।"}, {"c": "2.43", "n": "33", "i": 8654, "v": "कृतो यत्नो मया पूर्वं विनाशे तस्य सौबल । तच्च सर्वमतिक्रम्य स वृद्धोऽप्स्विव पङ्कजम् ।।"}, {"c": "2.43", "n": "34", "i": 8655, "v": "तेन दैवं परं मन्ये पौरुषं तु निरर्थकम् । धार्तराष्ट्रा हि हीयन्ते पार्था वर्धन्ति नित्यशः ।।"}, {"c": "2.43", "n": "35", "i": 8656, "v": "सोऽहं श्रियं च तां दृष्ट्वा सभां तां च तथाविधाम् । रक्षिभिश्चावहासं तं परितप्ये यथाग्निना ।।"}, {"c": "2.43", "n": "36", "i": 8657, "v": "स मामभ्यनुजानीहि मातुलाद्य सुदुःखितम् । अमर्षं च समाविष्टं धृतराष्ट्रे निवेदय ।।"}, {"c": "2.44", "t": "शकुनिरुवाच ।"}, {"c": "2.44", "n": "1", "i": 8658, "v": "दुर्योधन न तेऽमर्षः कार्यः प्रति युधिष्ठिरम् । भागधेयानि हि स्वानि पाण्डवा भुञ्जते सदा ।।"}, {"c": "2.44", "n": "2", "i": 8659, "v": "अनेकैरभ्युपायैश्च त्वयारब्धाः पुरासकृत् । विमुक्ताश्च नरव्याघ्रा भागधेयपुरस्कृताः ।।"}, {"c": "2.44", "n": "3", "i": 8660, "v": "तैर्लब्धा द्रौपदी भार्या द्रुपदश्च सुतैः सह । सहायः पृथिवीलाभे वासुदेवश्च वीर्यवान् ।।"}, {"c": "2.44", "n": "4", "i": 8661, "v": "लब्धश्च नाभिभूतोऽर्थः पित्र्योंऽशः पृथिवीपते । विवृद्धस्तेजसा तेषां तत्र का परिदेवना ।।"}, {"c": "2.44", "n": "5", "i": 8662, "v": "धनंजयेन गाण्डीवमक्षय्यौ च महेषुधी । लब्धान्यस्त्राणि दिव्यानि तर्पयित्वा हुताशनम् ।।"}, {"c": "2.44", "n": "6", "i": 8663, "v": "तेन कार्मुकमुख्येन बाहुवीर्येण चात्मनः । कृता वशे महीपालास्तत्र का परिदेवना ।।"}, {"c": "2.44", "n": "7", "i": 8664, "v": "अग्निदाहान्मयं चापि मोक्षयित्वा स दानवम् । सभां तां कारयामास सव्यसाची परंतपः ।।"}, {"c": "2.44", "n": "8", "i": 8665, "v": "तेन चैव मयेनोक्ताः किंकरा नाम राक्षसाः । वहन्ति तां सभां भीमास्तत्र का परिदेवना ।।"}, {"c": "2.44", "n": "9", "i": 8666, "v": "यच्चासहायतां राजन्नुक्तवानसि भारत । तन्मिथ्या भ्रातरो हीमे सहायास्ते महारथाः ।।"}, {"c": "2.44", "n": "10", "i": 8667, "v": "द्रोणस्तव महेष्वासः सह पुत्रेण धीमता । सूतपुत्रश्च राधेयो गौतमश्च महारथः ।।"}, {"c": "2.44", "n": "11", "i": 8668, "v": "अहं च सह सोदर्यैः सौमदत्तिश्च वीर्यवान् । एतैस्त्वं सहितः सर्वैर्जय कृत्स्नां वसुंधराम् ।।"}, {"c": "2.44", "t": "दुर्योधन उवाच ।"}, {"c": "2.44", "n": "12", "i": 8669, "v": "त्वया च सहितो राजन्नेतैश्चान्यैर्महारथैः । एतानेव विजेष्यामि यदि त्वमनुमन्यसे ।।"}, {"c": "2.44", "n": "13", "i": 8670, "v": "एतेषु विजितेष्वद्य भविष्यति मही मम । सर्वे च पृथिवीपालाः सभा सा च महाधना ।।"}, {"c": "2.44", "t": "शकुनिरुवाच ।"}, {"c": "2.44", "n": "14", "i": 8671, "v": "धनंजयो वासुदेवो भीमसेनो युधिष्ठिरः । नकुलः सहदेवश्च द्रुपदश्च सहात्मजैः ।।"}, {"c": "2.44", "n": "15", "i": 8672, "v": "नैते युधि बलाज्जेतुं शक्याः सुरगणैरपि । महारथा महेष्वासाः कृतास्त्रा युद्धदुर्मदाः ।।"}, {"c": "2.44", "n": "16", "i": 8673, "v": "अहं तु तद्विजानामि विजेतुं येन शक्यते । युधिष्ठिरं स्वयं राजंस्तन्निबोध जुषस्व च ।।"}, {"c": "2.44", "t": "दुर्योधन उवाच ।"}, {"c": "2.44", "n": "17", "i": 8674, "v": "अप्रमादेन सुहृदामन्येषां च महात्मनाम् । यदि शक्या विजेतुं ते तन्ममाचक्ष्व मातुल ।।"}, {"c": "2.44", "t": "शकुनिरुवाच ।"}, {"c": "2.44", "n": "18", "i": 8675, "v": "द्यूतप्रियश्च कौन्तेयो न च जानाति देवितुम् । समाहूतश्च राजेन्द्रो न शक्ष्यति निवर्तितुम् ।।"}, {"c": "2.44", "n": "19", "i": 8676, "v": "देवने कुशलश्चाहं न मेऽस्ति सदृशो भुवि । त्रिषु लोकेषु कौन्तेयं तं त्वं द्यूते समाह्वय ।।"}, {"c": "2.44", "n": "20", "i": 8677, "v": "तस्याक्षकुशलो राजन्नादास्येऽहमसंशयम् । राज्यं श्रियं च तां दीप्तां त्वदर्थं पुरुषर्षभ ।।"}, {"c": "2.44", "n": "21", "i": 8678, "v": "इदं तु सर्वं त्वं राज्ञे दुर्योधन निवेदय । अनुज्ञातस्तु ते पित्रा विजेष्ये तं न संशयः ।।"}, {"c": "2.44", "t": "दुर्योधन उवाच ।"}, {"c": "2.44", "n": "22", "i": 8679, "v": "त्वमेव कुरुमुख्याय धृतराष्ट्राय सौबल । निवेदय यथान्यायं नाहं शक्ष्ये निशंसितुम् ।।"}, {"c": "2.45", "t": "वैशंपायन उवाच ।"}, {"c": "2.45", "n": "1", "i": 8680, "v": "अनुभूय तु राज्ञस्तं राजसूयं महाक्रतुम् । युधिष्ठिरस्य नृपतेर्गान्धारीपुत्रसंयुतः ।।"}, {"c": "2.45", "n": "2", "i": 8681, "v": "प्रियकृन्मतमाज्ञाय पूर्वं दुर्योधनस्य तत् । प्रज्ञाचक्षुषमासीनं शकुनिः सौबलस्तदा ।।"}, {"c": "2.45", "n": "3", "i": 8682, "v": "दुर्योधनवचः श्रुत्वा धृतराष्ट्रं जनाधिपम् । उपगम्य महाप्राज्ञं शकुनिर्वाक्यमब्रवीत् ।।"}, {"c": "2.45", "n": "4", "i": 8683, "v": "दुर्योधनो महाराज विवर्णो हरिणः कृशः । दीनश्चिन्तापरश्चैव तद्विद्धि भरतर्षभ ।।"}, {"c": "2.45", "n": "5", "i": 8684, "v": "न वै परीक्षसे सम्यगसह्यं शत्रुसंभवम् । ज्येष्ठपुत्रस्य शोकं त्वं किमर्थं नावबुध्यसे ।।"}, {"c": "2.45", "t": "धृतराष्ट्र उवाच ।"}, {"c": "2.45", "n": "6", "i": 8685, "v": "दुर्योधन कुतोमूलं भृशमार्तोऽसि पुत्रक । श्रोतव्यश्चेन्मया सोऽर्थो ब्रूहि मे कुरुनन्दन ।।"}, {"c": "2.45", "n": "7", "i": 8686, "v": "अयं त्वां शकुनिः प्राह विवर्णं हरिणं कृशम् । चिन्तयंश्च न पश्यामि शोकस्य तव संभवम् ।।"}, {"c": "2.45", "n": "8", "i": 8687, "v": "ऐश्वर्यं हि महत्पुत्र त्वयि सर्वं समर्पितम् । भ्रातरः सुहृदश्चैव नाचरन्ति तवाप्रियम् ।।"}, {"c": "2.45", "n": "9", "i": 8688, "v": "आच्छादयसि प्रावारानश्नासि पिशितौदनम् । आजानेया वहन्ति त्वां केनासि हरिणः कृशः ।।"}, {"c": "2.45", "n": "10", "i": 8689, "v": "शयनानि महार्हाणि योषितश्च मनोरमाः । गुणवन्ति च वेश्मानि विहाराश्च यथासुखम् ।।"}, {"c": "2.45", "n": "11", "i": 8690, "v": "देवानामिव ते सर्वं वाचि बद्धं न संशयः । स दीन इव दुर्धर्षः कस्माच्छोचसि पुत्रक ।।"}, {"c": "2.45", "t": "दुर्योधन उवाच ।"}, {"c": "2.45", "n": "12", "i": 8691, "v": "अश्नाम्याच्छादये चाहं यथा कुपुरुषस्तथा । अमर्षं धारये चोग्रं तितिक्षन्कालपर्ययम् ।।"}, {"c": "2.45", "n": "13", "i": 8692, "v": "अमर्षणः स्वाः प्रकृतीरभिभूय परे स्थिताः । क्लेशान्मुमुक्षुः परजान्स वै पुरुष उच्यते ।।"}, {"c": "2.45", "n": "14", "i": 8693, "v": "संतोषो वै श्रियं हन्ति अभिमानश्च भारत । अनुक्रोशभये चोभे यैर्वृतो नाश्नुते महत् ।।"}, {"c": "2.45", "n": "15", "i": 8694, "v": "न मामवति तद्भुक्तं श्रियं दृष्ट्वा युधिष्ठिरे । ज्वलन्तीमिव कौन्तेये विवर्णकरणीं मम ।।"}, {"c": "2.45", "n": "16", "i": 8695, "v": "सपत्नानृध्यतोऽऽत्मानं हीयमानं निशाम्य च । अदृश्यामपि कौन्तेये स्थितां पश्यन्निवोद्यताम् । तस्मादहं विवर्णश्च दीनश्च हरिणः कृशः ।।"}, {"c": "2.45", "n": "17", "i": 8696, "v": "अष्टाशीतिसहस्राणि स्नातका गृहमेधिनः । त्रिंशद्दासीक एकैको यान्बिभर्ति युधिष्ठिरः ।।"}, {"c": "2.45", "n": "18", "i": 8697, "v": "दशान्यानि सहस्राणि नित्यं तत्रान्नमुत्तमम् । भुञ्जते रुक्मपात्रीभिर्युधिष्ठिरनिवेशने ।।"}, {"c": "2.45", "n": "19", "i": 8698, "v": "कदलीमृगमोकानि कृष्णश्यामारुणानि च । काम्बोजः प्राहिणोत्तस्मै परार्ध्यानपि कम्बलान् ।।"}, {"c": "2.45", "n": "20", "i": 8699, "v": "रथयोषिद्गवाश्वस्य शतशोऽथ सहस्रशः । त्रिंशतं चोष्ट्रवामीनां शतानि विचरन्त्युत ।।"}, {"c": "2.45", "n": "21", "i": 8700, "v": "पृथग्विधानि रत्नानि पार्थिवाः पृथिवीपते । आहरन्क्रतुमुख्येऽस्मिन्कुन्तीपुत्राय भूरिशः ।।"}, {"c": "2.45", "n": "22", "i": 8701, "v": "न क्वचिद्धि मया दृष्टस्तादृशो नैव च श्रुतः । यादृग्धनागमो यज्ञे पाण्डुपुत्रस्य धीमतः ।।"}, {"c": "2.45", "n": "23", "i": 8702, "v": "अपर्यन्तं धनौघं तं दृष्ट्वा शत्रोरहं नृप । शर्म नैवाधिगच्छामि चिन्तयानोऽनिशं विभो ।।"}, {"c": "2.45", "n": "24", "i": 8703, "v": "ब्राह्मणा वाटधानाश्च गोमन्तः शतसंघशः । त्रैखर्वं बलिमादाय द्वारि तिष्ठन्ति वारिताः ।।"}, {"c": "2.45", "n": "25", "i": 8704, "v": "कमण्डलूनुपादाय जातरूपमयाञ्शुभान् । एवं बलिं समादाय प्रवेशं लेभिरे ततः ।।"}, {"c": "2.45", "n": "26", "i": 8705, "v": "यन्नैव मधु शक्राय धारयन्त्यमरस्त्रियः । तदस्मै कांस्यमाहार्षीद्वारुणं कलशोदधिः ।।"}, {"c": "2.45", "n": "27", "i": 8706, "v": "शैक्यं रुक्मसहस्रस्य बहुरत्नविभूषितम् । दृष्ट्वा च मम तत्सर्वं ज्वररूपमिवाभवत् ।।"}, {"c": "2.45", "n": "28", "i": 8707, "v": "गृहीत्वा तत्तु गच्छन्ति समुद्रौ पूर्वदक्षिणौ । तथैव पश्चिमं यान्ति गृहीत्वा भरतर्षभ ।।"}, {"c": "2.45", "n": "29", "i": 8708, "v": "उत्तरं तु न गच्छन्ति विना तात पतत्रिभिः । इदं चाद्भुतमत्रासीत्तन्मे निगदतः शृणु ।।"}, {"c": "2.45", "n": "30", "i": 8709, "v": "पूर्णे शतसहस्रे तु विप्राणां परिविष्यताम् । स्थापिता तत्र संज्ञाभूच्छङ्खो ध्मायति नित्यशः ।।"}, {"c": "2.45", "n": "31", "i": 8710, "v": "मुहुर्मुहुः प्रणदतस्तस्य शङ्खस्य भारत । उत्तमं शब्दमश्रौषं ततो रोमाणि मेऽहृषन् ।।"}, {"c": "2.45", "n": "32", "i": 8711, "v": "पार्थिवैर्बहुभिः कीर्णमुपस्थानं दिदृक्षुभिः । सर्वरत्नान्युपादाय पार्थिवा वै जनेश्वर ।।"}, {"c": "2.45", "n": "33", "i": 8712, "v": "यज्ञे तस्य महाराज पाण्डुपुत्रस्य धीमतः । वैश्या इव महीपाला द्विजातिपरिवेषकाः ।।"}, {"c": "2.45", "n": "34", "i": 8713, "v": "न सा श्रीर्देवराजस्य यमस्य वरुणस्य वा । गुह्यकाधिपतेर्वापि या श्री राजन्युधिष्ठिरे ।।"}, {"c": "2.45", "n": "35", "i": 8714, "v": "तां दृष्ट्वा पाण्डुपुत्रस्य श्रियं परमिकामहम् । शान्तिं न परिगच्छामि दह्यमानेन चेतसा ।।"}, {"c": "2.45", "t": "शकुनिरुवाच ।"}, {"c": "2.45", "n": "36", "i": 8715, "v": "यामेतामुत्तमां लक्ष्मीं दृष्टवानसि पाण्डवे । तस्याः प्राप्तावुपायं मे शृणु सत्यपराक्रम ।।"}, {"c": "2.45", "n": "37", "i": 8716, "v": "अहमक्षेष्वभिज्ञातः पृथिव्यामपि भारत । हृदयज्ञः पणज्ञश्च विशेषज्ञश्च देवने ।।"}, {"c": "2.45", "n": "38", "i": 8717, "v": "द्यूतप्रियश्च कौन्तेयो न च जानाति देवितुम् । आहूतश्चैष्यति व्यक्तं दीव्यावेत्याह्वयस्व तम् ।।"}, {"c": "2.45", "t": "वैशंपायन उवाच ।"}, {"c": "2.45", "n": "39", "i": 8718, "v": "एवमुक्तः शकुनिना राजा दुर्योधनस्तदा । धृतराष्ट्रमिदं वाक्यमपदान्तरमब्रवीत् ।।"}, {"c": "2.45", "n": "40", "i": 8719, "v": "अयमुत्सहते राजञ्श्रियमाहर्तुमक्षवित् । द्यूतेन पाण्डुपुत्रस्य तदनुज्ञातुमर्हसि ।।"}, {"c": "2.45", "t": "धृतराष्ट्र उवाच ।"}, {"c": "2.45", "n": "41", "i": 8720, "v": "क्षत्ता मन्त्री महाप्राज्ञः स्थितो यस्यास्मि शासने । तेन संगम्य वेत्स्यामि कार्यस्यास्य विनिश्चयम् ।।"}, {"c": "2.45", "n": "42", "i": 8721, "v": "स हि धर्मं पुरस्कृत्य दीर्घदर्शी परं हितम् । उभयोः पक्षयोर्युक्तं वक्ष्यत्यर्थविनिश्चयम् ।।"}, {"c": "2.45", "t": "दुर्योधन उवाच ।"}, {"c": "2.45", "n": "43", "i": 8722, "v": "निवर्तयिष्यति त्वासौ यदि क्षत्ता समेष्यति । निवृत्ते त्वयि राजेन्द्र मरिष्येऽहमसंशयम् ।।"}, {"c": "2.45", "n": "44", "i": 8723, "v": "स मयि त्वं मृते राजन्विदुरेण सुखी भव । भोक्ष्यसे पृथिवीं कृत्स्नां किं मया त्वं करिष्यसि ।।"}, {"c": "2.45", "t": "वैशंपायन उवाच ।"}, {"c": "2.45", "n": "45", "i": 8724, "v": "आर्तवाक्यं तु तत्तस्य प्रणयोक्तं निशम्य सः । धृतराष्ट्रोऽब्रवीत्प्रेष्यान्दुर्योधनमते स्थितः ।।"}, {"c": "2.45", "n": "46", "i": 8725, "v": "स्थूणासहस्रैर्बृहतीं शतद्वारां सभां मम । मनोरमां दर्शनीयामाशु कुर्वन्तु शिल्पिनः ।।"}, {"c": "2.45", "n": "47", "i": 8726, "v": "ततः संस्तीर्य रत्नैस्तामक्षानावाप्य सर्वशः । सुकृतां सुप्रवेशां च निवेदयत मे शनैः ।।"}, {"c": "2.45", "n": "48", "i": 8727, "v": "दुर्योधनस्य शान्त्यर्थमिति निश्चित्य भूमिपः । धृतराष्ट्रो महाराज प्राहिणोद्विदुराय वै ।।"}, {"c": "2.45", "n": "49", "i": 8728, "v": "अपृष्ट्वा विदुरं ह्यस्य नासीत्कश्चिद्विनिश्चयः । द्यूतदोषांश्च जानन्स पुत्रस्नेहादकृष्यत ।।"}, {"c": "2.45", "n": "50", "i": 8729, "v": "तच्छ्रुत्वा विदुरो धीमान्कलिद्वारमुपस्थितम् । विनाशमुखमुत्पन्नं धृतराष्ट्रमुपाद्रवत् ।।"}, {"c": "2.45", "n": "51", "i": 8730, "v": "सोऽभिगम्य महात्मानं भ्राता भ्रातरमग्रजम् । मूर्ध्ना प्रणम्य चरणाविदं वचनमब्रवीत् ।।"}, {"c": "2.45", "n": "52", "i": 8731, "v": "नाभिनन्दामि ते राजन्व्यवसायमिमं प्रभो । पुत्रैर्भेदो यथा न स्याद्द्यूतहेतोस्तथा कुरु ।।"}, {"c": "2.45", "t": "धृतराष्ट्र उवाच ।"}, {"c": "2.45", "n": "53", "i": 8732, "v": "क्षत्तः पुत्रेषु पुत्रैर्मे कलहो न भविष्यति । दिवि देवाः प्रसादं नः करिष्यन्ति न संशयः ।।"}, {"c": "2.45", "n": "54", "i": 8733, "v": "अशुभं वा शुभं वापि हितं वा यदि वाहितम् । प्रवर्ततां सुहृद्द्यूतं दिष्टमेतन्न संशयः ।।"}, {"c": "2.45", "n": "55", "i": 8734, "v": "मयि संनिहिते चैव भीष्मे च भरतर्षभे । अनयो दैवविहितो न कथंचिद्भविष्यति ।।"}, {"c": "2.45", "n": "56", "i": 8735, "v": "गच्छ त्वं रथमास्थाय हयैर्वातसमैर्जवे । खाण्डवप्रस्थमद्यैव समानय युधिष्ठिरम् ।।"}, {"c": "2.45", "n": "57", "i": 8736, "v": "न वार्यो व्यवसायो मे विदुरैतद्ब्रवीमि ते । दैवमेव परं मन्ये येनैतदुपपद्यते ।।"}, {"c": "2.45", "n": "58", "i": 8737, "v": "इत्युक्तो विदुरो धीमान्नैतदस्तीति चिन्तयन् । आपगेयं महाप्राज्ञमभ्यगच्छत्सुदुःखितः ।।"}, {"c": "2.46", "t": "जनमेजय उवाच ।"}, {"c": "2.46", "n": "1", "i": 8738, "v": "कथं समभवद्द्यूतं भ्रातॄणां तन्महात्ययम् । यत्र तद्व्यसनं प्राप्तं पाण्डवैर्मे पितामहैः ।।"}, {"c": "2.46", "n": "2", "i": 8739, "v": "के च तत्र सभास्तारा राजानो ब्रह्मवित्तम । के चैनमन्वमोदन्त के चैनं प्रत्यषेधयन् ।।"}, {"c": "2.46", "n": "3", "i": 8740, "v": "विस्तरेणैतदिच्छामि कथ्यमानं त्वया द्विज । मूलं ह्येतद्विनाशस्य पृथिव्या द्विजसत्तम ।।"}, {"c": "2.46", "t": "सूत उवाच ।"}, {"c": "2.46", "n": "4", "i": 8741, "v": "एवमुक्तस्तदा राज्ञा व्यासशिष्यः प्रतापवान् । आचचक्षे यथावृत्तं तत्सर्वं सर्ववेदवित् ।।"}, {"c": "2.46", "t": "वैशंपायन उवाच ।"}, {"c": "2.46", "n": "5", "i": 8742, "v": "शृणु मे विस्तरेणेमां कथां भरतसत्तम । भूय एव महाराज यदि ते श्रवणे मतिः ।।"}, {"c": "2.46", "n": "6", "i": 8743, "v": "विदुरस्य मतं ज्ञात्वा धृतराष्ट्रोऽम्बिकासुतः । दुर्योधनमिदं वाक्यमुवाच विजने पुनः ।।"}, {"c": "2.46", "n": "7", "i": 8744, "v": "अलं द्यूतेन गान्धारे विदुरो न प्रशंसति । न ह्यसौ सुमहाबुद्धिरहितं नो वदिष्यति ।।"}, {"c": "2.46", "n": "8", "i": 8745, "v": "हितं हि परमं मन्ये विदुरो यत्प्रभाषते । क्रियतां पुत्र तत्सर्वमेतन्मन्ये हितं तव ।।"}, {"c": "2.46", "n": "9", "i": 8746, "v": "देवर्षिर्वासवगुरुर्देवराजाय धीमते । यत्प्राह शास्त्रं भगवान्बृहस्पतिरुदारधीः ।।"}, {"c": "2.46", "n": "10", "i": 8747, "v": "तद्वेद विदुरः सर्वं सरहस्यं महाकविः । स्थितश्च वचने तस्य सदाहमपि पुत्रक ।।"}, {"c": "2.46", "n": "11", "i": 8748, "v": "विदुरो वापि मेधावी कुरूणां प्रवरो मतः । उद्धवो वा महाबुद्धिर्वृष्णीनामर्चितो नृप ।।"}, {"c": "2.46", "n": "12", "i": 8749, "v": "द्यूतेन तदलं पुत्र द्यूते भेदो हि दृश्यते । भेदे विनाशो राज्यस्य तत्पुत्र परिवर्जय ।।"}, {"c": "2.46", "n": "13", "i": 8750, "v": "पित्रा मात्रा च पुत्रस्य यद्वै कार्यं परं स्मृतम् । प्राप्तस्त्वमसि तत्तात पितृपैतामहं पदम् ।।"}, {"c": "2.46", "n": "14", "i": 8751, "v": "अधीतवान्कृती शास्त्रे लालितः सततं गृहे । भ्रातृज्येष्ठः स्थितो राज्ये विन्दसे किं न शोभनम् ।।"}, {"c": "2.46", "n": "15", "i": 8752, "v": "पृथग्जनैरलभ्यं यद्भोजनाच्छादनं परम् । तत्प्राप्तोऽसि महाबाहो कस्माच्छोचसि पुत्रक ।।"}, {"c": "2.46", "n": "16", "i": 8753, "v": "स्फीतं राष्ट्रं महाबाहो पितृपैतामहं महत् । नित्यमाज्ञापयन्भासि दिवि देवेश्वरो यथा ।।"}, {"c": "2.46", "n": "17", "i": 8754, "v": "तस्य ते विदितप्रज्ञ शोकमूलमिदं कथम् । समुत्थितं दुःखतरं तन्मे शंसितुमर्हसि ।।"}, {"c": "2.46", "t": "दुर्योधन उवाच ।"}, {"c": "2.46", "n": "18", "i": 8755, "v": "अश्नाम्याच्छादयामीति प्रपश्यन्पापपूरुषः । नामर्षं कुरुते यस्तु पुरुषः सोऽधमः स्मृतः ।।"}, {"c": "2.46", "n": "19", "i": 8756, "v": "न मां प्रीणाति राजेन्द्र लक्ष्मीः साधारणा विभो । ज्वलितामिव कौन्तेये श्रियं दृष्ट्वा च विव्यथे ।।"}, {"c": "2.46", "n": "20", "i": 8757, "v": "सर्वां हि पृथिवीं दृष्ट्वा युधिष्ठिरवशानुगाम् । स्थिरोऽस्मि योऽहं जीवामि दुःखादेतद्ब्रवीमि ते ।।"}, {"c": "2.46", "n": "21", "i": 8758, "v": "आवर्जिता इवाभान्ति निघ्नाश्चैत्रकिकौकुराः । कारस्करा लोहजङ्घा युधिष्ठिरनिवेशने ।।"}, {"c": "2.46", "n": "22", "i": 8759, "v": "हिमवत्सागरानूपाः सर्वरत्नाकरास्तथा । अन्त्याः सर्वे पर्युदस्ता युधिष्ठिरनिवेशने ।।"}, {"c": "2.46", "n": "23", "i": 8760, "v": "ज्येष्ठोऽयमिति मां मत्वा श्रेष्ठश्चेति विशां पते । युधिष्ठिरेण सत्कृत्य युक्तो रत्नपरिग्रहे ।।"}, {"c": "2.46", "n": "24", "i": 8761, "v": "उपस्थितानां रत्नानां श्रेष्ठानामर्घहारिणाम् । नादृश्यत परः प्रान्तो नापरस्तत्र भारत ।।"}, {"c": "2.46", "n": "25", "i": 8762, "v": "न मे हस्तः समभवद्वसु तत्प्रतिगृह्णतः । प्रातिष्ठन्त मयि श्रान्ते गृह्य दूराहृतं वसु ।।"}, {"c": "2.46", "n": "26", "i": 8763, "v": "कृतां बिन्दुसरोरत्नैर्मयेन स्फाटिकच्छदाम् । अपश्यं नलिनीं पूर्णामुदकस्येव भारत ।।"}, {"c": "2.46", "n": "27", "i": 8764, "v": "वस्त्रमुत्कर्षति मयि प्राहसत्स वृकोदरः । शत्रोरृद्धिविशेषेण विमूढं रत्नवर्जितम् ।।"}, {"c": "2.46", "n": "28", "i": 8765, "v": "तत्र स्म यदि शक्तः स्यां पातयेयं वृकोदरम् । सपत्नेनावहासो हि स मां दहति भारत ।।"}, {"c": "2.46", "n": "29", "i": 8766, "v": "पुनश्च तादृशीमेव वापीं जलजशालिनीम् । मत्वा शिलासमां तोये पतितोऽस्मि नराधिप ।।"}, {"c": "2.46", "n": "30", "i": 8767, "v": "तत्र मां प्राहसत्कृष्णः पार्थेन सह सस्वनम् । द्रौपदी च सह स्त्रीभिर्व्यथयन्ती मनो मम ।।"}, {"c": "2.46", "n": "31", "i": 8768, "v": "क्लिन्नवस्त्रस्य च जले किंकरा राजचोदिताः । ददुर्वासांसि मेऽन्यानि तच्च दुःखतरं मम ।।"}, {"c": "2.46", "n": "32", "i": 8769, "v": "प्रलम्भं च शृणुष्वान्यं गदतो मे नराधिप । अद्वारेण विनिर्गच्छन्द्वारसंस्थानरूपिणा । अभिहत्य शिलां भूयो ललाटेनास्मि विक्षतः ।।"}, {"c": "2.46", "n": "33", "i": 8770, "v": "तत्र मां यमजौ दूरादालोक्य ललितौ किल । बाहुभिः परिगृह्णीतां शोचन्तौ सहितावुभौ ।।"}, {"c": "2.46", "n": "34", "i": 8771, "v": "उवाच सहदेवस्तु तत्र मां विस्मयन्निव । इदं द्वारमितो गच्छ राजन्निति पुनः पुनः ।।"}, {"c": "2.46", "n": "35", "i": 8772, "v": "नामधेयानि रत्नानां पुरस्तान्न श्रुतानि मे । यानि दृष्टानि मे तस्यां मनस्तपति तच्च मे ।।"}, {"c": "2.47", "t": "दुर्योधन उवाच ।"}, {"c": "2.47", "n": "1", "i": 8773, "v": "यन्मया पाण्डवानां तु दृष्टं तच्छृणु भारत । आहृतं भूमिपालैर्हि वसु मुख्यं ततस्ततः ।।"}, {"c": "2.47", "n": "2", "i": 8774, "v": "न विन्दे दृढमात्मानं दृष्ट्वाहं तदरेर्धनम् । फलतो भूमितो वापि प्रतिपद्यस्व भारत ।।"}, {"c": "2.47", "n": "3", "i": 8775, "v": "ऐडांश्चैलान्वार्षदंशाञ्जातरूपपरिष्कृतान् । प्रावाराजिनमुख्यांश्च काम्बोजः प्रददौ वसु ।।"}, {"c": "2.47", "n": "4", "i": 8776, "v": "अश्वांस्तित्तिरिकल्माषांस्त्रिशतं शुकनासिकान् । उष्ट्रवामीस्त्रिशतं च पुष्टाः पीलुशमीङ्गुदैः ।।"}, {"c": "2.47", "n": "5", "i": 8777, "v": "गोवासना ब्राह्मणाश्च दासमीयाश्च सर्वशः । प्रीत्यर्थं ते महाभागा धर्मराज्ञो महात्मनः । त्रिखर्वं बलिमादाय द्वारि तिष्ठन्ति वारिताः ।।"}, {"c": "2.47", "n": "6", "i": 8778, "v": "कमण्डलूनुपादाय जातरूपमयाञ्शुभान् । एवं बलिं प्रदायाथ प्रवेशं लेभिरे ततः ।।"}, {"c": "2.47", "n": "7", "i": 8779, "v": "शतं दासीसहस्राणां कार्पासिकनिवासिनाम् । श्यामास्तन्व्यो दीर्घकेश्यो हेमाभरणभूषिताः । शूद्रा विप्रोत्तमार्हाणि राङ्कवान्यजिनानि च ।।"}, {"c": "2.47", "n": "8", "i": 8780, "v": "बलिं च कृत्स्नमादाय भरुकच्छनिवासिनः । उपनिन्युर्महाराज हयान्गान्धारदेशजान् ।।"}, {"c": "2.47", "n": "9", "i": 8781, "v": "इन्द्रकृष्टैर्वर्तयन्ति धान्यैर्नदीमुखैश्च ये । समुद्रनिष्कुटे जाताः परिसिन्धु च मानवाः ।।"}, {"c": "2.47", "n": "10", "i": 8782, "v": "ते वैरामाः पारदाश्च वङ्गाश्च कितवैः सह । विविधं बलिमादाय रत्नानि विविधानि च ।।"}, {"c": "2.47", "n": "11", "i": 8783, "v": "अजाविकं गोहिरण्यं खरोष्ट्रं फलजं मधु । कम्बलान्विविधांश्चैव द्वारि तिष्ठन्ति वारिताः ।।"}, {"c": "2.47", "n": "12", "i": 8784, "v": "प्राग्ज्योतिषाधिपः शूरो म्लेच्छानामधिपो बली । यवनैः सहितो राजा भगदत्तो महारथः ।।"}, {"c": "2.47", "n": "13", "i": 8785, "v": "आजानेयान्हयाञ्शीघ्रानादायानिलरंहसः । बलिं च कृत्स्नमादाय द्वारि तिष्ठति वारितः ।।"}, {"c": "2.47", "n": "14", "i": 8786, "v": "अश्मसारमयं भाण्डं शुद्धदन्तत्सरूनसीन् । प्राग्ज्योतिषोऽथ तद्दत्त्वा भगदत्तोऽव्रजत्तदा ।।"}, {"c": "2.47", "n": "15", "i": 8787, "v": "द्व्यक्षांस्त्र्यक्षाँल्ललाटाक्षान्नानादिग्भ्यः समागतान् । औष्णीषाननिवासांश्च बाहुकान्पुरुषादकान् ।।"}, {"c": "2.47", "n": "16", "i": 8788, "v": "एकपादांश्च तत्राहमपश्यं द्वारि वारितान् । बल्यर्थं ददतस्तस्मै हिरण्यं रजतं बहु ।।"}, {"c": "2.47", "n": "17", "i": 8789, "v": "इन्द्रगोपकवर्णाभाञ्शुकवर्णान्मनोजवान् । तथैवेन्द्रायुधनिभान्संध्याभ्रसदृशानपि ।।"}, {"c": "2.47", "n": "18", "i": 8790, "v": "अनेकवर्णानारण्यान्गृहीत्वाश्वान्मनोजवान् । जातरूपमनर्घ्यं च ददुस्तस्यैकपादकाः ।।"}, {"c": "2.47", "n": "19", "i": 8791, "v": "चीनान्हूणाञ्शकानोड्रान्पर्वतान्तरवासिनः । वार्ष्णेयान्हारहूणांश्च कृष्णान्हैमवतांस्तथा ।।"}, {"c": "2.47", "n": "20", "i": 8792, "v": "न पारयाम्यभिगतान्विविधान्द्वारि वारितान् । बल्यर्थं ददतस्तस्य नानारूपाननेकशः ।।"}, {"c": "2.47", "n": "21", "i": 8793, "v": "कृष्णग्रीवान्महाकायान्रासभाञ्शतपातिनः । आहार्षुर्दशसाहस्रान्विनीतान्दिक्षु विश्रुतान् ।।"}, {"c": "2.47", "n": "22", "i": 8794, "v": "प्रमाणरागस्पर्शाढ्यं बाह्लीचीनसमुद्भवम् । और्णं च राङ्कवं चैव कीटजं पट्टजं तथा ।।"}, {"c": "2.47", "n": "23", "i": 8795, "v": "कुट्टीकृतं तथैवान्यत्कमलाभं सहस्रशः । श्लक्ष्णं वस्त्रमकार्पासमाविकं मृदु चाजिनम् ।।"}, {"c": "2.47", "n": "24", "i": 8796, "v": "निशितांश्चैव दीर्घासीनृष्टिशक्तिपरश्वधान् । अपरान्तसमुद्भूतांस्तथैव परशूञ्शितान् ।।"}, {"c": "2.47", "n": "25", "i": 8797, "v": "रसान्गन्धांश्च विविधान्रत्नानि च सहस्रशः । बलिं च कृत्स्नमादाय द्वारि तिष्ठन्ति वारिताः ।।"}, {"c": "2.47", "n": "26", "i": 8798, "v": "शकास्तुखाराः कङ्काश्च रोमशाः शृङ्गिणो नराः । महागमान्दूरगमान्गणितानर्बुदं हयान् ।।"}, {"c": "2.47", "n": "27", "i": 8799, "v": "कोटिशश्चैव बहुशः सुवर्णं पद्मसंमितम् । बलिमादाय विविधं द्वारि तिष्ठन्ति वारिताः ।।"}, {"c": "2.47", "n": "28", "i": 8800, "v": "आसनानि महार्हाणि यानानि शयनानि च । मणिकाञ्चनचित्राणि गजदन्तमयानि च ।।"}, {"c": "2.47", "n": "29", "i": 8801, "v": "रथांश्च विविधाकाराञ्जातरूपपरिष्कृतान् । हयैर्विनीतैः संपन्नान्वैयाघ्रपरिवारणान् ।।"}, {"c": "2.47", "n": "30", "i": 8802, "v": "विचित्रांश्च परिस्तोमान्रत्नानि च सहस्रशः । नाराचानर्धनाराचाञ्शस्त्राणि विविधानि च ।।"}, {"c": "2.47", "n": "31", "i": 8803, "v": "एतद्दत्त्वा महद्द्रव्यं पूर्वदेशाधिपो नृपः । प्रविष्टो यज्ञसदनं पाण्डवस्य महात्मनः ।।"}, {"c": "2.48", "t": "दुर्योधन उवाच ।"}, {"c": "2.48", "n": "1", "i": 8804, "v": "दायं तु तस्मै विविधं शृणु मे गदतोऽनघ । यज्ञार्थं राजभिर्दत्तं महान्तं धनसंचयम् ।।"}, {"c": "2.48", "n": "2", "i": 8805, "v": "मेरुमन्दरयोर्मध्ये शैलोदामभितो नदीम् । ये ते कीचकवेणूनां छायां रम्यामुपासते ।।"}, {"c": "2.48", "n": "3", "i": 8806, "v": "खशा एकाशनाज्योहाः प्रदरा दीर्घवेणवः । पशुपाश्च कुणिन्दाश्च तङ्गणाः परतङ्गणाः ।।"}, {"c": "2.48", "n": "4", "i": 8807, "v": "ते वै पिपीलिकं नाम वरदत्तं पिपीलिकैः । जातरूपं द्रोणमेयमहार्षुः पुञ्जशो नृपाः ।।"}, {"c": "2.48", "n": "5", "i": 8808, "v": "कृष्णाँल्ललामांश्चमराञ्शुक्लांश्चान्याञ्शशिप्रभान् । हिमवत्पुष्पजं चैव स्वादु क्षौद्रं तथा बहु ।।"}, {"c": "2.48", "n": "6", "i": 8809, "v": "उत्तरेभ्यः कुरुभ्यश्चाप्यपोढं माल्यमम्बुभिः । उत्तरादपि कैलासादोषधीः सुमहाबलाः ।।"}, {"c": "2.48", "n": "7", "i": 8810, "v": "पार्वतीया बलिं चान्यमाहृत्य प्रणताः स्थिताः । अजातशत्रोर्नृपतेर्द्वारि तिष्ठन्ति वारिताः ।।"}, {"c": "2.48", "n": "8", "i": 8811, "v": "ये परार्धे हिमवतः सूर्योदयगिरौ नृपाः । वारिषेणसमुद्रान्ते लोहित्यमभितश्च ये । फलमूलाशना ये च किराताश्चर्मवाससः ।।"}, {"c": "2.48", "n": "9", "i": 8812, "v": "चन्दनागुरुकाष्ठानां भारान्कालीयकस्य च । चर्मरत्नसुवर्णानां गन्धानां चैव राशयः ।।"}, {"c": "2.48", "n": "10", "i": 8813, "v": "कैरातिकानामयुतं दासीनां च विशां पते । आहृत्य रमणीयार्थान्दूरजान्मृगपक्षिणः ।।"}, {"c": "2.48", "n": "11", "i": 8814, "v": "निचितं पर्वतेभ्यश्च हिरण्यं भूरिवर्चसम् । बलिं च कृत्स्नमादाय द्वारि तिष्ठन्ति वारिताः ।।"}, {"c": "2.48", "n": "12", "i": 8815, "v": "कायव्या दरदा दार्वाः शूरा वैयमकास्तथा । औदुम्बरा दुर्विभागाः पारदा बाह्लिकैः सह ।।"}, {"c": "2.48", "n": "13", "i": 8816, "v": "काश्मीराः कुन्दमानाश्च पौरका हंसकायनाः । शिबित्रिगर्तयौधेया राजन्या मद्रकेकयाः ।।"}, {"c": "2.48", "n": "14", "i": 8817, "v": "अम्बष्ठाः कौकुरास्तार्क्ष्या वस्त्रपाः पह्लवैः सह । वसातयः समौलेयाः सह क्षुद्रकमालवैः ।।"}, {"c": "2.48", "n": "15", "i": 8818, "v": "शौण्डिकाः कुक्कुराश्चैव शकाश्चैव विशां पते । अङ्गा वङ्गाश्च पुण्ड्राश्च शानवत्या गयास्तथा ।।"}, {"c": "2.48", "n": "16", "i": 8819, "v": "सुजातयः श्रेणिमन्तः श्रेयांसः शस्त्रपाणयः । आहार्षुः क्षत्रिया वित्तं शतशोऽजातशत्रवे ।।"}, {"c": "2.48", "n": "17", "i": 8820, "v": "वङ्गाः कलिङ्गपतयस्ताम्रलिप्ताः सपुण्ड्रकाः । दुकूलं कौशिकं चैव पत्रोर्णं प्रावरानपि ।।"}, {"c": "2.48", "n": "18", "i": 8821, "v": "तत्र स्म द्वारपालैस्ते प्रोच्यन्ते राजशासनात् । कृतकाराः सुबलयस्ततो द्वारमवाप्स्यथ ।।"}, {"c": "2.48", "n": "19", "i": 8822, "v": "ईषादन्तान्हेमकक्षान्पद्मवर्णान्कुथावृतान् । शैलाभान्नित्यमत्तांश्च अभितः काम्यकं सरः ।।"}, {"c": "2.48", "n": "20", "i": 8823, "v": "दत्त्वैकैको दशशतान्कुञ्जरान्कवचावृतान् । क्षमावतः कुलीनांश्च द्वारेण प्राविशंस्ततः ।।"}, {"c": "2.48", "n": "21", "i": 8824, "v": "एते चान्ये च बहवो गणा दिग्भ्यः समागताः । अन्यैश्चोपाहृतान्यत्र रत्नानीह महात्मभिः ।।"}, {"c": "2.48", "n": "22", "i": 8825, "v": "राजा चित्ररथो नाम गन्धर्वो वासवानुगः । शतानि चत्वार्यददद्धयानां वातरंहसाम् ।।"}, {"c": "2.48", "n": "23", "i": 8826, "v": "तुम्बुरुस्तु प्रमुदितो गन्धर्वो वाजिनां शतम् । आम्रपत्रसवर्णानामददद्धेममालिनाम् ।।"}, {"c": "2.48", "n": "24", "i": 8827, "v": "कृती तु राजा कौरव्य शूकराणां विशां पते । अददद्गजरत्नानां शतानि सुबहून्यपि ।।"}, {"c": "2.48", "n": "25", "i": 8828, "v": "विराटेन तु मत्स्येन बल्यर्थं हेममालिनाम् । कुञ्जराणां सहस्रे द्वे मत्तानां समुपाहृते ।।"}, {"c": "2.48", "n": "26", "i": 8829, "v": "पांशुराष्ट्राद्वसुदानो राजा षड्विंशतिं गजान् । अश्वानां च सहस्रे द्वे राजन्काञ्चनमालिनाम् ।।"}, {"c": "2.48", "n": "27", "i": 8830, "v": "जवसत्त्वोपपन्नानां वयःस्थानां नराधिप । बलिं च कृत्स्नमादाय पाण्डवेभ्यो न्यवेदयत् ।।"}, {"c": "2.48", "n": "28", "i": 8831, "v": "यज्ञसेनेन दासीनां सहस्राणि चतुर्दश । दासानामयुतं चैव सदाराणां विशां पते ।।"}, {"c": "2.48", "n": "29", "i": 8832, "v": "गजयुक्ता महाराज रथाः षड्विंशतिस्तथा । राज्यं च कृत्स्नं पार्थेभ्यो यज्ञार्थं वै निवेदितम् ।।"}, {"c": "2.48", "n": "30", "i": 8833, "v": "समुद्रसारं वैडूर्यं मुक्ताः शङ्खांस्तथैव च । शतशश्च कुथांस्तत्र सिंहलाः समुपाहरन् ।।"}, {"c": "2.48", "n": "31", "i": 8834, "v": "संवृता मणिचीरैस्तु श्यामास्ताम्रान्तलोचनाः । तान्गृहीत्वा नरास्तत्र द्वारि तिष्ठन्ति वारिताः ।।"}, {"c": "2.48", "n": "32", "i": 8835, "v": "प्रीत्यर्थं ब्राह्मणाश्चैव क्षत्रियाश्च विनिर्जिताः । उपाजह्रुर्विशश्चैव शूद्राः शुश्रूषवोऽपि च । प्रीत्या च बहुमानाच्च अभ्यगच्छन्युधिष्ठिरम् ।।"}, {"c": "2.48", "n": "33", "i": 8836, "v": "सर्वे म्लेच्छाः सर्ववर्णा आदिमध्यान्तजास्तथा । नानादेशसमुत्थैश्च नानाजातिभिरागतैः । पर्यस्त इव लोकोऽयं युधिष्ठिरनिवेशने ।।"}, {"c": "2.48", "n": "34", "i": 8837, "v": "उच्चावचानुपग्राहान्राजभिः प्रहितान्बहून् । शत्रूणां पश्यतो दुःखान्मुमूर्षा मेऽद्य जायते ।।"}, {"c": "2.48", "n": "35", "i": 8838, "v": "भृत्यास्तु ये पाण्डवानां तांस्ते वक्ष्यामि भारत । येषामामं च पक्वं च संविधत्ते युधिष्ठिरः ।।"}, {"c": "2.48", "n": "36", "i": 8839, "v": "अयुतं त्रीणि पद्मानि गजारोहाः ससादिनः । रथानामर्बुदं चापि पादाता बहवस्तथा ।।"}, {"c": "2.48", "n": "37", "i": 8840, "v": "प्रमीयमाणमारब्धं पच्यमानं तथैव च । विसृज्यमानं चान्यत्र पुण्याहस्वन एव च ।।"}, {"c": "2.48", "n": "38", "i": 8841, "v": "नाभुक्तवन्तं नाहृष्टं नासुभिक्षं कथंचन । अपश्यं सर्ववर्णानां युधिष्ठिरनिवेशने ।।"}, {"c": "2.48", "n": "39", "i": 8842, "v": "अष्टाशीतिसहस्राणि स्नातका गृहमेधिनः । त्रिंशद्दासीक एकैको यान्बिभर्ति युधिष्ठिरः । सुप्रीताः परितुष्टाश्च तेऽप्याशंसन्त्यरिक्षयम् ।।"}, {"c": "2.48", "n": "40", "i": 8843, "v": "दशान्यानि सहस्राणि यतीनामूर्ध्वरेतसाम् । भुञ्जते रुक्मपात्रीषु युधिष्ठिरनिवेशने ।।"}, {"c": "2.48", "n": "41", "i": 8844, "v": "भुक्ताभुक्तं कृताकृतं सर्वमाकुब्जवामनम् । अभुञ्जाना याज्ञसेनी प्रत्यवैक्षद्विशां पते ।।"}, {"c": "2.48", "n": "42", "i": 8845, "v": "द्वौ करं न प्रयच्छेतां कुन्तीपुत्राय भारत । वैवाहिकेन पाञ्चालाः सख्येनान्धकवृष्णयः ।।"}, {"c": "2.49", "t": "दुर्योधन उवाच ।"}, {"c": "2.49", "n": "1", "i": 8846, "v": "आर्यास्तु ये वै राजानः सत्यसंधा महाव्रताः । पर्याप्तविद्या वक्तारो वेदान्तावभृथाप्लुताः ।।"}, {"c": "2.49", "n": "2", "i": 8847, "v": "धृतिमन्तो ह्रीनिषेधा धर्मात्मानो यशस्विनः । मूर्धाभिषिक्तास्ते चैनं राजानः पर्युपासते ।।"}, {"c": "2.49", "n": "3", "i": 8848, "v": "दक्षिणार्थं समानीता राजभिः कांस्यदोहनाः । आरण्या बहुसाहस्रा अपश्यं तत्र तत्र गाः ।।"}, {"c": "2.49", "n": "4", "i": 8849, "v": "आजह्रुस्तत्र सत्कृत्य स्वयमुद्यम्य भारत । अभिषेकार्थमव्यग्रा भाण्डमुच्चावचं नृपाः ।।"}, {"c": "2.49", "n": "5", "i": 8850, "v": "बाह्लीको रथमाहार्षीज्जाम्बूनदपरिष्कृतम् । सुदक्षिणस्तं युयुजे श्वेतैः काम्बोजजैर्हयैः ।।"}, {"c": "2.49", "n": "6", "i": 8851, "v": "सुनीथोऽप्रतिमं तस्य अनुकर्षं महायशाः । ध्वजं चेदिपतिः क्षिप्रमहार्षीत्स्वयमुद्यतम् ।।"}, {"c": "2.49", "n": "7", "i": 8852, "v": "दाक्षिणात्यः संनहनं स्रगुष्णीषे च मागधः । वसुदानो महेष्वासो गजेन्द्रं षष्टिहायनम् ।।"}, {"c": "2.49", "n": "8", "i": 8853, "v": "मत्स्यस्त्वक्षानवाबध्नादेकलव्य उपानहौ । आवन्त्यस्त्वभिषेकार्थमापो बहुविधास्तथा ।।"}, {"c": "2.49", "n": "9", "i": 8854, "v": "चेकितान उपासङ्गं धनुः काश्य उपाहरत् । असिं रुक्मत्सरुं शल्यः शैक्यं काञ्चनभूषणम् ।।"}, {"c": "2.49", "n": "10", "i": 8855, "v": "अभ्यषिञ्चत्ततो धौम्यो व्यासश्च सुमहातपाः । नारदं वै पुरस्कृत्य देवलं चासितं मुनिम् ।।"}, {"c": "2.49", "n": "11", "i": 8856, "v": "प्रीतिमन्त उपातिष्ठन्नभिषेकं महर्षयः । जामदग्न्येन सहितास्तथान्ये वेदपारगाः ।।"}, {"c": "2.49", "n": "12", "i": 8857, "v": "अभिजग्मुर्महात्मानं मन्त्रवद्भूरिदक्षिणम् । महेन्द्रमिव देवेन्द्रं दिवि सप्तर्षयो यथा ।।"}, {"c": "2.49", "n": "13", "i": 8858, "v": "अधारयच्छत्रमस्य सात्यकिः सत्यविक्रमः । धनंजयश्च व्यजने भीमसेनश्च पाण्डवः ।।"}, {"c": "2.49", "n": "14", "i": 8859, "v": "उपागृह्णाद्यमिन्द्राय पुराकल्पे प्रजापतिः । तमस्मै शङ्खमाहार्षीद्वारुणं कलशोदधिः ।।"}, {"c": "2.49", "n": "15", "i": 8860, "v": "सिक्तं निष्कसहस्रेण सुकृतं विश्वकर्मणा । तेनाभिषिक्तः कृष्णेन तत्र मे कश्मलोऽभवत् ।।"}, {"c": "2.49", "n": "16", "i": 8861, "v": "गच्छन्ति पूर्वादपरं समुद्रं चापि दक्षिणम् । उत्तरं तु न गच्छन्ति विना तात पतत्रिभिः ।।"}, {"c": "2.49", "n": "17", "i": 8862, "v": "तत्र स्म दध्मुः शतशः शङ्खान्मङ्गल्यकारणात् । प्राणदंस्ते समाध्मातास्तत्र रोमाणि मेऽहृषन् ।।"}, {"c": "2.49", "n": "18", "i": 8863, "v": "प्रणता भूमिपाश्चापि पेतुर्हीनाः स्वतेजसा । धृष्टद्युम्नः पाण्डवाश्च सात्यकिः केशवोऽष्टमः ।।"}, {"c": "2.49", "n": "19", "i": 8864, "v": "सत्त्वस्थाः शौर्यसंपन्ना अन्योन्यप्रियकारिणः । विसंज्ञान्भूमिपान्दृष्ट्वा मां च ते प्राहसंस्तदा ।।"}, {"c": "2.49", "n": "20", "i": 8865, "v": "ततः प्रहृष्टो बीभत्सुः प्रादाद्धेमविषाणिनाम् । शतान्यनडुहां पञ्च द्विजमुख्येषु भारत ।।"}, {"c": "2.49", "n": "21", "i": 8866, "v": "नैवं शम्बरहन्ताभूद्यौवनाश्वो मनुर्न च । न च राजा पृथुर्वैन्यो न चाप्यासीद्भगीरथः ।।"}, {"c": "2.49", "n": "22", "i": 8867, "v": "यथातिमात्रं कौन्तेयः श्रिया परमया युतः । राजसूयमवाप्यैवं हरिश्चन्द्र इव प्रभुः ।।"}, {"c": "2.49", "n": "23", "i": 8868, "v": "एतां दृष्ट्वा श्रियं पार्थे हरिश्चन्द्रे यथा विभो । कथं नु जीवितं श्रेयो मम पश्यसि भारत ।।"}, {"c": "2.49", "n": "24", "i": 8869, "v": "अन्धेनेव युगं नद्धं विपर्यस्तं नराधिप । कनीयांसो विवर्धन्ते ज्येष्ठा हीयन्ति भारत ।।"}, {"c": "2.49", "n": "25", "i": 8870, "v": "एवं दृष्ट्वा नाभिविन्दामि शर्म; परीक्षमाणोऽपि कुरुप्रवीर । तेनाहमेवं कृशतां गतश्च; विवर्णतां चैव सशोकतां च ।।"}, {"c": "2.50", "t": "धृतराष्ट्र उवाच ।"}, {"c": "2.50", "n": "1", "i": 8871, "v": "त्वं वै ज्येष्ठो ज्यैष्ठिनेयः पुत्र मा पाण्डवान्द्विषः । द्वेष्टा ह्यसुखमादत्ते यथैव निधनं तथा ।।"}, {"c": "2.50", "n": "2", "i": 8872, "v": "अव्युत्पन्नं समानार्थं तुल्यमित्रं युधिष्ठिरम् । अद्विषन्तं कथं द्विष्यात्त्वादृशो भरतर्षभ ।।"}, {"c": "2.50", "n": "3", "i": 8873, "v": "तुल्याभिजनवीर्यश्च कथं भ्रातुः श्रियं नृप । पुत्र कामयसे मोहान्मैवं भूः शाम्य साध्विह ।।"}, {"c": "2.50", "n": "4", "i": 8874, "v": "अथ यज्ञविभूतिं तां काङ्क्षसे भरतर्षभ । ऋत्विजस्तव तन्वन्तु सप्ततन्तुं महाध्वरम् ।।"}, {"c": "2.50", "n": "5", "i": 8875, "v": "आहरिष्यन्ति राजानस्तवापि विपुलं धनम् । प्रीत्या च बहुमानाच्च रत्नान्याभरणानि च ।।"}, {"c": "2.50", "n": "6", "i": 8876, "v": "अनर्थाचरितं तात परस्वस्पृहणं भृशम् । स्वसंतुष्टः स्वधर्मस्थो यः स वै सुखमेधते ।।"}, {"c": "2.50", "n": "7", "i": 8877, "v": "अव्यापारः परार्थेषु नित्योद्योगः स्वकर्मसु । उद्यमो रक्षणे स्वेषामेतद्वैभवलक्षणम् ।।"}, {"c": "2.50", "n": "8", "i": 8878, "v": "विपत्तिष्वव्यथो दक्षो नित्यमुत्थानवान्नरः । अप्रमत्तो विनीतात्मा नित्यं भद्राणि पश्यति ।।"}, {"c": "2.50", "n": "9", "i": 8879, "v": "अन्तर्वेद्यां ददद्वित्तं कामाननुभवन्प्रियान् । क्रीडन्स्त्रीभिर्निरातङ्कः प्रशाम्य भरतर्षभ ।।"}, {"c": "2.50", "t": "दुर्योधन उवाच ।"}, {"c": "2.50", "n": "10", "i": 8880, "v": "जानन्वै मोहयसि मां नावि नौरिव संयता । स्वार्थे किं नावधानं ते उताहो द्वेष्टि मां भवान् ।।"}, {"c": "2.50", "n": "11", "i": 8881, "v": "न सन्तीमे धार्तराष्ट्रा येषां त्वमनुशासिता । भविष्यमर्थमाख्यासि सदा त्वं कृत्यमात्मनः ।।"}, {"c": "2.50", "n": "12", "i": 8882, "v": "परप्रणेयोऽग्रणीर्हि यश्च मार्गात्प्रमुह्यति । पन्थानमनुगच्छेयुः कथं तस्य पदानुगाः ।।"}, {"c": "2.50", "n": "13", "i": 8883, "v": "राजन्परिगतप्रज्ञो वृद्धसेवी जितेन्द्रियः । प्रतिपन्नान्स्वकार्येषु संमोहयसि नो भृशम् ।।"}, {"c": "2.50", "n": "14", "i": 8884, "v": "लोकवृत्ताद्राजवृत्तमन्यदाह बृहस्पतिः । तस्माद्राज्ञा प्रयत्नेन स्वार्थश्चिन्त्यः सदैव हि ।।"}, {"c": "2.50", "n": "15", "i": 8885, "v": "क्षत्रियस्य महाराज जये वृत्तिः समाहिता । स वै धर्मोऽस्त्वधर्मो वा स्ववृत्तौ भरतर्षभ ।।"}, {"c": "2.50", "n": "16", "i": 8886, "v": "प्रकालयेद्दिशः सर्वाः प्रतोदेनेव सारथिः । प्रत्यमित्रश्रियं दीप्तां बुभूषुर्भरतर्षभ ।।"}, {"c": "2.50", "n": "17", "i": 8887, "v": "प्रच्छन्नो वा प्रकाशो वा यो योगो रिपुबाधनः । तद्वै शस्त्रं शस्त्रविदां न शस्त्रं छेदनं स्मृतम् ।।"}, {"c": "2.50", "n": "18", "i": 8888, "v": "असंतोषः श्रियो मूलं तस्मात्तं कामयाम्यहम् । समुच्छ्रये यो यतते स राजन्परमो नयी ।।"}, {"c": "2.50", "n": "19", "i": 8889, "v": "ममत्वं हि न कर्तव्यमैश्वर्ये वा धनेऽपि वा । पूर्वावाप्तं हरन्त्यन्ये राजधर्मं हि तं विदुः ।।"}, {"c": "2.50", "n": "20", "i": 8890, "v": "अद्रोहे समयं कृत्वा चिच्छेद नमुचेः शिरः । शक्रः सा हि मता तस्य रिपौ वृत्तिः सनातनी ।।"}, {"c": "2.50", "n": "21", "i": 8891, "v": "द्वावेतौ ग्रसते भूमिः सर्पो बिलशयानिव । राजानं चाविरोद्धारं ब्राह्मणं चाप्रवासिनम् ।।"}, {"c": "2.50", "n": "22", "i": 8892, "v": "नास्ति वै जातितः शत्रुः पुरुषस्य विशां पते । येन साधारणी वृत्तिः स शत्रुर्नेतरो जनः ।।"}, {"c": "2.50", "n": "23", "i": 8893, "v": "शत्रुपक्षं समृध्यन्तं यो मोहात्समुपेक्षते । व्याधिराप्यायित इव तस्य मूलं छिनत्ति सः ।।"}, {"c": "2.50", "n": "24", "i": 8894, "v": "अल्पोऽपि ह्यरिरत्यन्तं वर्धमानपराक्रमः । वल्मीको मूलज इव ग्रसते वृक्षमन्तिकात् ।।"}, {"c": "2.50", "n": "25", "i": 8895, "v": "आजमीढ रिपोर्लक्ष्मीर्मा ते रोचिष्ट भारत । एष भारः सत्त्ववतां नयः शिरसि धिष्ठितः ।।"}, {"c": "2.50", "n": "26", "i": 8896, "v": "जन्मवृद्धिमिवार्थानां यो वृद्धिमभिकाङ्क्षते । एधते ज्ञातिषु स वै सद्योवृद्धिर्हि विक्रमः ।।"}, {"c": "2.50", "n": "27", "i": 8897, "v": "नाप्राप्य पाण्डवैश्वर्यं संशयो मे भविष्यति । अवाप्स्ये वा श्रियं तां हि शेष्ये वा निहतो युधि ।।"}, {"c": "2.50", "n": "28", "i": 8898, "v": "अतादृशस्य किं मेऽद्य जीवितेन विशां पते । वर्धन्ते पाण्डवा नित्यं वयं तु स्थिरवृद्धयः ।।"}, {"c": "2.51", "t": "शकुनिरुवाच ।"}, {"c": "2.51", "n": "1", "i": 8899, "v": "यां त्वमेतां श्रियं दृष्ट्वा पाण्डुपुत्रे युधिष्ठिरे । तप्यसे तां हरिष्यामि द्यूतेनाहूयतां परः ।।"}, {"c": "2.51", "n": "2", "i": 8900, "v": "अगत्वा संशयमहमयुद्ध्वा च चमूमुखे । अक्षान्क्षिपन्नक्षतः सन्विद्वानविदुषो जये ।।"}, {"c": "2.51", "n": "3", "i": 8901, "v": "ग्लहान्धनूंषि मे विद्धि शरानक्षांश्च भारत । अक्षाणां हृदयं मे ज्यां रथं विद्धि ममास्तरम् ।।"}, {"c": "2.51", "t": "दुर्योधन उवाच ।"}, {"c": "2.51", "n": "4", "i": 8902, "v": "अयमुत्सहते राजञ्श्रियमाहर्तुमक्षवित् । द्यूतेन पाण्डुपुत्रेभ्यस्तत्तुभ्यं तात रोचताम् ।।"}, {"c": "2.51", "t": "धृतराष्ट्र उवाच ।"}, {"c": "2.51", "n": "5", "i": 8903, "v": "स्थितोऽस्मि शासने भ्रातुर्विदुरस्य महात्मनः । तेन संगम्य वेत्स्यामि कार्यस्यास्य विनिश्चयम् ।।"}, {"c": "2.51", "t": "दुर्योधन उवाच ।"}, {"c": "2.51", "n": "6", "i": 8904, "v": "विहनिष्यति ते बुद्धिं विदुरो मुक्तसंशयः । पाण्डवानां हिते युक्तो न तथा मम कौरव ।।"}, {"c": "2.51", "n": "7", "i": 8905, "v": "नारभेत्परसामर्थ्यात्पुरुषः कार्यमात्मनः । मतिसाम्यं द्वयोर्नास्ति कार्येषु कुरुनन्दन ।।"}, {"c": "2.51", "n": "8", "i": 8906, "v": "भयं परिहरन्मन्द आत्मानं परिपालयन् । वर्षासु क्लिन्नकटवत्तिष्ठन्नेवावसीदति ।।"}, {"c": "2.51", "n": "9", "i": 8907, "v": "न व्याधयो नापि यमः श्रेयःप्राप्तिं प्रतीक्षते । यावदेव भवेत्कल्पस्तावच्छ्रेयः समाचरेत् ।।"}, {"c": "2.51", "t": "धृतराष्ट्र उवाच ।"}, {"c": "2.51", "n": "10", "i": 8908, "v": "सर्वथा पुत्र बलिभिर्विग्रहं ते न रोचये । वैरं विकारं सृजति तद्वै शस्त्रमनायसम् ।।"}, {"c": "2.51", "n": "11", "i": 8909, "v": "अनर्थमर्थं मन्यसे राजपुत्र; संग्रन्थनं कलहस्यातिघोरम् । तद्वै प्रवृत्तं तु यथा कथंचि;द्विमोक्षयेच्चाप्यसिसायकांश्च ।।"}, {"c": "2.51", "t": "दुर्योधन उवाच ।"}, {"c": "2.51", "n": "12", "i": 8910, "v": "द्यूते पुराणैर्व्यवहारः प्रणीत;स्तत्रात्ययो नास्ति न संप्रहारः । तद्रोचतां शकुनेर्वाक्यमद्य; सभां क्षिप्रं त्वमिहाज्ञापयस्व ।।"}, {"c": "2.51", "n": "13", "i": 8911, "v": "स्वर्गद्वारं दीव्यतां नो विशिष्टं; तद्वर्तिनां चापि तथैव युक्तम् । भवेदेवं ह्यात्मना तुल्यमेव; दुरोदरं पाण्डवैस्त्वं कुरुष्व ।।"}, {"c": "2.51", "t": "धृतराष्ट्र उवाच ।"}, {"c": "2.51", "n": "14", "i": 8912, "v": "वाक्यं न मे रोचते यत्त्वयोक्तं; यत्ते प्रियं तत्क्रियतां नरेन्द्र । पश्चात्तप्स्यसे तदुपाक्रम्य वाक्यं; न हीदृशं भावि वचो हि धर्म्यम् ।।"}, {"c": "2.51", "n": "15", "i": 8913, "v": "दृष्टं ह्येतद्विदुरेणैवमेव; सर्वं पूर्वं बुद्धिविद्यानुगेन । तदेवैतदवशस्याभ्युपैति; महद्भयं क्षत्रियबीजघाति ।।"}, {"c": "2.51", "t": "वैशंपायन उवाच ।"}, {"c": "2.51", "n": "16", "i": 8914, "v": "एवमुक्त्वा धृतराष्ट्रो मनीषी; दैवं मत्वा परमं दुस्तरं च । शशासोच्चैः पुरुषान्पुत्रवाक्ये; स्थितो राजा दैवसंमूढचेताः ।।"}, {"c": "2.51", "n": "17", "i": 8915, "v": "सहस्रस्तम्भां हेमवैडूर्यचित्रां; शतद्वारां तोरणस्फाटिशृङ्गाम् । सभामग्र्यां क्रोशमात्रायतां मे; तद्विस्तारामाशु कुर्वन्तु युक्ताः ।।"}, {"c": "2.51", "n": "18", "i": 8916, "v": "श्रुत्वा तस्य त्वरिता निर्विशङ्काः; प्राज्ञा दक्षास्तां तथा चक्रुराशु । सर्वद्रव्याण्युपजह्रुः सभायां; सहस्रशः शिल्पिनश्चापि युक्ताः ।।"}, {"c": "2.51", "n": "19", "i": 8917, "v": "कालेनाल्पेनाथ निष्ठां गतां तां; सभां रम्यां बहुरत्नां विचित्राम् । चित्रैर्हैमैरासनैरभ्युपेता;माचख्युस्ते तस्य राज्ञः प्रतीताः ।।"}, {"c": "2.51", "n": "20", "i": 8918, "v": "ततो विद्वान्विदुरं मन्त्रिमुख्य;मुवाचेदं धृतराष्ट्रो नरेन्द्रः । युधिष्ठिरं राजपुत्रं हि गत्वा; मद्वाक्येन क्षिप्रमिहानयस्व ।।"}, {"c": "2.51", "n": "21", "i": 8919, "v": "सभेयं मे बहुरत्ना विचित्रा; शय्यासनैरुपपन्ना महार्हैः । सा दृश्यतां भ्रातृभिः सार्धमेत्य; सुहृद्द्यूतं वर्ततामत्र चेति ।।"}, {"c": "2.51", "n": "22", "i": 8920, "v": "मतमाज्ञाय पुत्रस्य धृतराष्ट्रो नराधिपः । मत्वा च दुस्तरं दैवमेतद्राजा चकार ह ।।"}, {"c": "2.51", "n": "23", "i": 8921, "v": "अन्यायेन तथोक्तस्तु विदुरो विदुषां वरः । नाभ्यनन्दद्वचो भ्रातुर्वचनं चेदमब्रवीत् ।।"}, {"c": "2.51", "n": "24", "i": 8922, "v": "नाभिनन्दामि नृपते प्रैषमेतं; मैवं कृथाः कुलनाशाद्बिभेमि । पुत्रैर्भिन्नैः कलहस्ते ध्रुवं स्या;देतच्छङ्के द्यूतकृते नरेन्द्र ।।"}, {"c": "2.51", "t": "धृतराष्ट्र उवाच ।"}, {"c": "2.51", "n": "25", "i": 8923, "v": "नेह क्षत्तः कलहस्तप्स्यते मां; न चेद्दैवं प्रतिलोमं भविष्यत् । धात्रा तु दिष्टस्य वशे किलेदं; सर्वं जगच्चेष्टति न स्वतन्त्रम् ।।"}, {"c": "2.51", "n": "26", "i": 8924, "v": "तदद्य विदुर प्राप्य राजानं मम शासनात् । क्षिप्रमानय दुर्धर्षं कुन्तीपुत्रं युधिष्ठिरम् ।।"}, {"c": "2.52", "t": "वैशंपायन उवाच ।"}, {"c": "2.52", "n": "1", "i": 8925, "v": "ततः प्रायाद्विदुरोऽश्वैरुदारै;र्महाजवैर्बलिभिः साधुदान्तैः । बलान्नियुक्तो धृतराष्ट्रेण राज्ञा; मनीषिणां पाण्डवानां सकाशम् ।।"}, {"c": "2.52", "n": "2", "i": 8926, "v": "सोऽभिपत्य तदध्वानमासाद्य नृपतेः पुरम् । प्रविवेश महाबुद्धिः पूज्यमानो द्विजातिभिः ।।"}, {"c": "2.52", "n": "3", "i": 8927, "v": "स राजगृहमासाद्य कुबेरभवनोपमम् । अभ्यगच्छत धर्मात्मा धर्मपुत्रं युधिष्ठिरम् ।।"}, {"c": "2.52", "n": "4", "i": 8928, "v": "तं वै राजा सत्यधृतिर्महात्मा; अजातशत्रुर्विदुरं यथावत् । पूजापूर्वं प्रतिगृह्याजमीढ;स्ततोऽपृच्छद्धृतराष्ट्रं सपुत्रम् ।।"}, {"c": "2.52", "t": "युधिष्ठिर उवाच ।"}, {"c": "2.52", "n": "5", "i": 8929, "v": "विज्ञायते ते मनसो न प्रहर्षः; कच्चित्क्षत्तः कुशलेनागतोऽसि । कच्चित्पुत्राः स्थविरस्यानुलोमा; वशानुगाश्चापि विशोऽपि कच्चित् ।।"}, {"c": "2.52", "t": "विदुर उवाच ।"}, {"c": "2.52", "n": "6", "i": 8930, "v": "राजा महात्मा कुशली सपुत्र; आस्ते वृतो ज्ञातिभिरिन्द्रकल्पैः । प्रीतो राजन्पुत्रगणैर्विनीतै;र्विशोक एवात्मरतिर्दृढात्मा ।।"}, {"c": "2.52", "n": "7", "i": 8931, "v": "इदं तु त्वां कुरुराजोऽभ्युवाच; पूर्वं पृष्ट्वा कुशलं चाव्ययं च । इयं सभा त्वत्सभातुल्यरूपा; भ्रातॄणां ते पश्य तामेत्य पुत्र ।।"}, {"c": "2.52", "n": "8", "i": 8932, "v": "समागम्य भ्रातृभिः पार्थ तस्यां; सुहृद्द्यूतं क्रियतां रम्यतां च । प्रीयामहे भवतः संगमेन; समागताः कुरवश्चैव सर्वे ।।"}, {"c": "2.52", "n": "9", "i": 8933, "v": "दुरोदरा विहिता ये तु तत्र; महात्मना धृतराष्ट्रेण राज्ञा । तान्द्रक्ष्यसे कितवान्संनिविष्टा;नित्यागतोऽहं नृपते तज्जुषस्व ।।"}, {"c": "2.52", "t": "युधिष्ठिर उवाच ।"}, {"c": "2.52", "n": "10", "i": 8934, "v": "द्यूते क्षत्तः कलहो विद्यते नः; को वै द्यूतं रोचयेद्बुध्यमानः । किं वा भवान्मन्यते युक्तरूपं; भवद्वाक्ये सर्व एव स्थिताः स्म ।।"}, {"c": "2.52", "t": "विदुर उवाच ।"}, {"c": "2.52", "n": "11", "i": 8935, "v": "जानाम्यहं द्यूतमनर्थमूलं; कृतश्च यत्नोऽस्य मया निवारणे । राजा तु मां प्राहिणोत्त्वत्सकाशं; श्रुत्वा विद्वञ्श्रेय इहाचरस्व ।।"}, {"c": "2.52", "t": "युधिष्ठिर उवाच ।"}, {"c": "2.52", "n": "12", "i": 8936, "v": "के तत्रान्ये कितवा दीव्यमाना; विना राज्ञो धृतराष्ट्रस्य पुत्रैः । पृच्छामि त्वां विदुर ब्रूहि नस्ता;न्यैर्दीव्यामः शतशः संनिपत्य ।।"}, {"c": "2.52", "t": "विदुर उवाच ।"}, {"c": "2.52", "n": "13", "i": 8937, "v": "गान्धारराजः शकुनिर्विशां पते; राजातिदेवी कृतहस्तो मताक्षः । विविंशतिश्चित्रसेनश्च राजा; सत्यव्रतः पुरुमित्रो जयश्च ।।"}, {"c": "2.52", "t": "युधिष्ठिर उवाच ।"}, {"c": "2.52", "n": "14", "i": 8938, "v": "महाभयाः कितवाः संनिविष्टा; मायोपधा देवितारोऽत्र सन्ति । धात्रा तु दिष्टस्य वशे किलेदं; नादेवनं कितवैरद्य तैर्मे ।।"}, {"c": "2.52", "n": "15", "i": 8939, "v": "नाहं राज्ञो धृतराष्ट्रस्य शासना;न्न गन्तुमिच्छामि कवे दुरोदरम् । इष्टो हि पुत्रस्य पिता सदैव; तदस्मि कर्ता विदुरात्थ मां यथा ।।"}, {"c": "2.52", "n": "16", "i": 8940, "v": "न चाकामः शकुनिना देविताहं; न चेन्मां धृष्णुराह्वयिता सभायाम् । आहूतोऽहं न निवर्ते कदाचि;त्तदाहितं शाश्वतं वै व्रतं मे ।।"}, {"c": "2.52", "t": "वैशंपायन उवाच ।"}, {"c": "2.52", "n": "17", "i": 8941, "v": "एवमुक्त्वा विदुरं धर्मराजः; प्रायात्रिकं सर्वमाज्ञाप्य तूर्णम् । प्रायाच्छ्वोभूते सगणः सानुयात्रः; सह स्त्रीभिर्द्रौपदीमादिकृत्वा ।।"}, {"c": "2.52", "n": "18", "i": 8942, "v": "दैवं प्रज्ञां तु मुष्णाति तेजश्चक्षुरिवापतत् । धातुश्च वशमन्वेति पाशैरिव नरः सितः ।।"}, {"c": "2.52", "n": "19", "i": 8943, "v": "इत्युक्त्वा प्रययौ राजा सह क्षत्त्रा युधिष्ठिरः । अमृष्यमाणस्तत्पार्थः समाह्वानमरिंदमः ।।"}, {"c": "2.52", "n": "20", "i": 8944, "v": "बाह्लिकेन रथं दत्तमास्थाय परवीरहा । परिच्छन्नो ययौ पार्थो भ्रातृभिः सह पाण्डवः ।।"}, {"c": "2.52", "n": "21", "i": 8945, "v": "राजश्रिया दीप्यमानो ययौ ब्रह्मपुरःसरः । धृतराष्ट्रेण चाहूतः कालस्य समयेन च ।।"}, {"c": "2.52", "n": "22", "i": 8946, "v": "स हास्तिनपुरं गत्वा धृतराष्ट्रगृहं ययौ । समियाय च धर्मात्मा धृतराष्ट्रेण पाण्डवः ।।"}, {"c": "2.52", "n": "23", "i": 8947, "v": "तथा द्रोणेन भीष्मेण कर्णेन च कृपेण च । समियाय यथान्यायं द्रौणिना च विभुः सह ।।"}, {"c": "2.52", "n": "24", "i": 8948, "v": "समेत्य च महाबाहुः सोमदत्तेन चैव ह । दुर्योधनेन शल्येन सौबलेन च वीर्यवान् ।।"}, {"c": "2.52", "n": "25", "i": 8949, "v": "ये चान्ये तत्र राजानः पूर्वमेव समागताः । जयद्रथेन च तथा कुरुभिश्चापि सर्वशः ।।"}, {"c": "2.52", "n": "26", "i": 8950, "v": "ततः सर्वैर्महाबाहुर्भ्रातृभिः परिवारितः । प्रविवेश गृहं राज्ञो धृतराष्ट्रस्य धीमतः ।।"}, {"c": "2.52", "n": "27", "i": 8951, "v": "ददर्श तत्र गान्धारीं देवीं पतिमनुव्रताम् । स्नुषाभिः संवृतां शश्वत्ताराभिरिव रोहिणीम् ।।"}, {"c": "2.52", "n": "28", "i": 8952, "v": "अभिवाद्य स गान्धारीं तया च प्रतिनन्दितः । ददर्श पितरं वृद्धं प्रज्ञाचक्षुषमीश्वरम् ।।"}, {"c": "2.52", "n": "29", "i": 8953, "v": "राज्ञा मूर्धन्युपाघ्रातास्ते च कौरवनन्दनाः । चत्वारः पाण्डवा राजन्भीमसेनपुरोगमाः ।।"}, {"c": "2.52", "n": "30", "i": 8954, "v": "ततो हर्षः समभवत्कौरवाणां विशां पते । तान्दृष्ट्वा पुरुषव्याघ्रान्पाण्डवान्प्रियदर्शनान् ।।"}, {"c": "2.52", "n": "31", "i": 8955, "v": "विविशुस्तेऽभ्यनुज्ञाता रत्नवन्ति गृहाण्यथ । ददृशुश्चोपयातास्तान्द्रौपदीप्रमुखाः स्त्रियः ।।"}, {"c": "2.52", "n": "32", "i": 8956, "v": "याज्ञसेन्याः परामृद्धिं दृष्ट्वा प्रज्वलितामिव । स्नुषास्ता धृतराष्ट्रस्य नातिप्रमनसोऽभवन् ।।"}, {"c": "2.52", "n": "33", "i": 8957, "v": "ततस्ते पुरुषव्याघ्रा गत्वा स्त्रीभिस्तु संविदम् । कृत्वा व्यायामपूर्वाणि कृत्यानि प्रतिकर्म च ।।"}, {"c": "2.52", "n": "34", "i": 8958, "v": "ततः कृताह्निकाः सर्वे दिव्यचन्दनरूषिताः । कल्याणमनसश्चैव ब्राह्मणान्स्वस्ति वाच्य च ।।"}, {"c": "2.52", "n": "35", "i": 8959, "v": "मनोज्ञमशनं भुक्त्वा विविशुः शरणान्यथ । उपगीयमाना नारीभिरस्वपन्कुरुनन्दनाः ।।"}, {"c": "2.52", "n": "36", "i": 8960, "v": "जगाम तेषां सा रात्रिः पुण्या रतिविहारिणाम् । स्तूयमानाश्च विश्रान्ताः काले निद्रामथात्यजन् ।।"}, {"c": "2.52", "n": "37", "i": 8961, "v": "सुखोषितास्तां रजनीं प्रातः सर्वे कृताह्निकाः । सभां रम्यां प्रविविशुः कितवैरभिसंवृताम् ।।"}, {"c": "2.53", "t": "शकुनिरुवाच ।"}, {"c": "2.53", "n": "1", "i": 8962, "v": "उपस्तीर्णा सभा राजन्रन्तुं चैते कृतक्षणाः । अक्षानुप्त्वा देवनस्य समयोऽस्तु युधिष्ठिर ।।"}, {"c": "2.53", "t": "युधिष्ठिर उवाच ।"}, {"c": "2.53", "n": "2", "i": 8963, "v": "निकृतिर्देवनं पापं न क्षात्रोऽत्र पराक्रमः । न च नीतिर्ध्रुवा राजन्किं त्वं द्यूतं प्रशंससि ।।"}, {"c": "2.53", "n": "3", "i": 8964, "v": "न हि मानं प्रशंसन्ति निकृतौ कितवस्य ह । शकुने मैव नो जैषीरमार्गेण नृशंसवत् ।।"}, {"c": "2.53", "t": "शकुनिरुवाच ।"}, {"c": "2.53", "n": "4", "i": 8965, "v": "योऽन्वेति संख्यां निकृतौ विधिज्ञ;श्चेष्टास्वखिन्नः कितवोऽक्षजासु । महामतिर्यश्च जानाति द्यूतं; स वै सर्वं सहते प्रक्रियासु ।।"}, {"c": "2.53", "n": "5", "i": 8966, "v": "अक्षग्लहः सोऽभिभवेत्परं न;स्तेनैव कालो भवतीदमात्थ । दीव्यामहे पार्थिव मा विशङ्कां; कुरुष्व पाणं च चिरं च मा कृथाः ।।"}, {"c": "2.53", "t": "युधिष्ठिर उवाच ।"}, {"c": "2.53", "n": "6", "i": 8967, "v": "एवमाहायमसितो देवलो मुनिसत्तमः । इमानि लोकद्वाराणि यो वै संचरते सदा ।।"}, {"c": "2.53", "n": "7", "i": 8968, "v": "इदं वै देवनं पापं मायया कितवैः सह । धर्मेण तु जयो युद्धे तत्परं साधु देवनम् ।।"}, {"c": "2.53", "n": "8", "i": 8969, "v": "नार्या म्लेच्छन्ति भाषाभिर्मायया न चरन्त्युत । अजिह्ममशठं युद्धमेतत्सत्पुरुषव्रतम् ।।"}, {"c": "2.53", "n": "9", "i": 8970, "v": "शक्तितो ब्राह्मणान्वन्द्याञ्शिक्षितुं प्रयतामहे । तद्वै वित्तं मातिदेवीर्मा जैषीः शकुने परम् ।।"}, {"c": "2.53", "n": "10", "i": 8971, "v": "नाहं निकृत्या कामये सुखान्युत धनानि वा । कितवस्याप्यनिकृतेर्वृत्तमेतन्न पूज्यते ।।"}, {"c": "2.53", "t": "शकुनिरुवाच ।"}, {"c": "2.53", "n": "11", "i": 8972, "v": "श्रोत्रियोऽश्रोत्रियमुत निकृत्यैव युधिष्ठिर । विद्वानविदुषोऽभ्येति नाहुस्तां निकृतिं जनाः ।।"}, {"c": "2.53", "n": "12", "i": 8973, "v": "एवं त्वं मामिहाभ्येत्य निकृतिं यदि मन्यसे । देवनाद्विनिवर्तस्व यदि ते विद्यते भयम् ।।"}, {"c": "2.53", "t": "युधिष्ठिर उवाच ।"}, {"c": "2.53", "n": "13", "i": 8974, "v": "आहूतो न निवर्तेयमिति मे व्रतमाहितम् । विधिश्च बलवान्राजन्दिष्टस्यास्मि वशे स्थितः ।।"}, {"c": "2.53", "n": "14", "i": 8975, "v": "अस्मिन्समागमे केन देवनं मे भविष्यति । प्रतिपाणश्च कोऽन्योऽस्ति ततो द्यूतं प्रवर्तताम् ।।"}, {"c": "2.53", "t": "दुर्योधन उवाच ।"}, {"c": "2.53", "n": "15", "i": 8976, "v": "अहं दातास्मि रत्नानां धनानां च विशां पते । मदर्थे देविता चायं शकुनिर्मातुलो मम ।।"}, {"c": "2.53", "t": "युधिष्ठिर उवाच ।"}, {"c": "2.53", "n": "16", "i": 8977, "v": "अन्येनान्यस्य विषमं देवनं प्रतिभाति मे । एतद्विद्वन्नुपादत्स्व काममेवं प्रवर्तताम् ।।"}, {"c": "2.53", "t": "वैशंपायन उवाच ।"}, {"c": "2.53", "n": "17", "i": 8978, "v": "उपोह्यमाने द्यूते तु राजानः सर्व एव ते । धृतराष्ट्रं पुरस्कृत्य विविशुस्तां सभां ततः ।।"}, {"c": "2.53", "n": "18", "i": 8979, "v": "भीष्मो द्रोणः कृपश्चैव विदुरश्च महामतिः । नातीवप्रीतमनसस्तेऽन्ववर्तन्त भारत ।।"}, {"c": "2.53", "n": "19", "i": 8980, "v": "ते द्वंद्वशः पृथक्चैव सिंहग्रीवा महौजसः । सिंहासनानि भूरीणि विचित्राणि च भेजिरे ।।"}, {"c": "2.53", "n": "20", "i": 8981, "v": "शुशुभे सा सभा राजन्राजभिस्तैः समागतैः । देवैरिव महाभागैः समवेतैस्त्रिविष्टपम् ।।"}, {"c": "2.53", "n": "21", "i": 8982, "v": "सर्वे वेदविदः शूराः सर्वे भास्वरमूर्तयः । प्रावर्तत महाराज सुहृद्द्यूतमनन्तरम् ।।"}, {"c": "2.53", "t": "युधिष्ठिर उवाच ।"}, {"c": "2.53", "n": "22", "i": 8983, "v": "अयं बहुधनो राजन्सागरावर्तसंभवः । मणिर्हारोत्तरः श्रीमान्कनकोत्तमभूषणः ।।"}, {"c": "2.53", "n": "23", "i": 8984, "v": "एतद्राजन्धनं मह्यं प्रतिपाणस्तु कस्तव । भवत्वेष क्रमस्तात जयाम्येनं दुरोदरम् ।।"}, {"c": "2.53", "t": "दुर्योधन उवाच ।"}, {"c": "2.53", "n": "24", "i": 8985, "v": "सन्ति मे मणयश्चैव धनानि विविधानि च । मत्सरश्च न मेऽर्थेषु जयाम्येनं दुरोदरम् ।।"}, {"c": "2.53", "t": "वैशंपायन उवाच ।"}, {"c": "2.53", "n": "25", "i": 8986, "v": "ततो जग्राह शकुनिस्तानक्षानक्षतत्त्ववित् । जितमित्येव शकुनिर्युधिष्ठिरमभाषत ।।"}, {"c": "2.54", "t": "युधिष्ठिर उवाच ।"}, {"c": "2.54", "n": "1", "i": 8987, "v": "मत्तः कैतवकेनैव यज्जितोऽस्मि दुरोदरम् । शकुने हन्त दीव्यामो ग्लहमानाः सहस्रशः ।।"}, {"c": "2.54", "n": "2", "i": 8988, "v": "इमे निष्कसहस्रस्य कुण्डिनो भरिताः शतम् । कोशो हिरण्यमक्षय्यं जातरूपमनेकशः । एतद्राजन्धनं मह्यं तेन दीव्याम्यहं त्वया ।।"}, {"c": "2.54", "t": "वैशंपायन उवाच ।"}, {"c": "2.54", "n": "3", "i": 8989, "v": "इत्युक्तः शकुनिः प्राह जितमित्येव तं नृपम् ।।"}, {"c": "2.54", "t": "युधिष्ठिर उवाच ।"}, {"c": "2.54", "n": "4", "i": 8990, "v": "अयं सहस्रसमितो वैयाघ्रः सुप्रवर्तितः । सुचक्रोपस्करः श्रीमान्किङ्किणीजालमण्डितः ।।"}, {"c": "2.54", "n": "5", "i": 8991, "v": "संह्रादनो राजरथो य इहास्मानुपावहत् । जैत्रो रथवरः पुण्यो मेघसागरनिःस्वनः ।।"}, {"c": "2.54", "n": "6", "i": 8992, "v": "अष्टौ यं कुररच्छायाः सदश्वा राष्ट्रसंमताः । वहन्ति नैषामुच्येत पदा भूमिमुपस्पृशन् । एतद्राजन्धनं मह्यं तेन दीव्याम्यहं त्वया ।।"}, {"c": "2.54", "t": "वैशंपायन उवाच ।"}]}